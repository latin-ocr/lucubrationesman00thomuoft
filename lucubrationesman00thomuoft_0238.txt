-60-

Illud, quanquam non satis mihi apparet quemadmodum per
falsam astrorum descriptionem ad veram astrorum potestatis
interpretationem accedi possit, non tamen respuam, et quod
saepe alias visum est, astrologis scilicet acrius explicandi quam
noscendi caeli studium fuisse, et interdum ab iis generis humani
vitam ac fortunam ex his suspensam quae in astris aut non essent
aut aliter essent, id in Manilio quoque animadverti concedam.

De astrologia igitur disputandum. quomodo ea a nostro expe-
diatur. Multis autem qui de Astronomicon carmine verba fece-
runt, visus est pocta Lucretio comparandus ¹ : nam quo flagrans
ardore Lucretius Romanis persuadere conatur, in Epicurea doc-
trina et veritatem stare omnem et felicitatem, utque faciat fidem
legentibus, quam ipse firmam et inconcussam habet, omnes
ingenii vires, et animi affectus, et quod unquam in eloquentia
et poesi virtutis suit, studiose impendit, eodem, ut illis placet,
studio accensus Manilius astrorum vires mortalibus pandit. Ac
verba c Christianae. religionis annalibus transferentes, Lucre-
tium aiunt unumque cum illo Manilium fervore quodam aposto-
lico quae complexi erant dogmata profiteri et praedicare.

At, ni fallor, tam Lucretio comparandus Manilius, quam AEs-
ehylo Seneca. Nam nullus non carminis de Natura rerum versus
intimam aestuantemque scribentis persuasionem declarat: qua
plenus et exundans alios quoque contingere et perfundere vult.
Cumque ipse Epicuri repertis fretus,

Metus omnes strepitumque Acheruntis avari

pedibus subjecerit, cognitaque penitus natura rerumque causis,
cunctis humanae sortis malis se exemerit, magno hominum
amore ille homo impulsus laborantesque miseratus, tranquilli-
tatis suae ac gaudii principia et fontes aperit, totusque in hoc, -
sui oblitus, nullam gloriam ac laudem captat, nisi ignaris per-
suadendi atque auxiliandi miseris. Unde nullum non eloquen-
tiae lumen, nullum non poeticum decus accepit, non quia per
se splendebat, sed quia propositam persuasionem efficiebat ε
neque lumina consectatus est, sed argumenta, quae non delec-

1. Bouche-Leclercq, Hist. de la Divination, Ι, 283. — Boissier, Reliqion
romaine, 11, ¹66. — Teuffel, Lit. rom„ 248.

