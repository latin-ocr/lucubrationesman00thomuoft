 

Carmen ex parte difficillimum, quod nunc Manilii
nomen prae se fert, neque ab ullo scriptore antiquo com-
memoratur, neque eius poetae nomen in codicibus legitur:
nam »Ma‘niliz'‚ Manlii, Mami« voces in codicibus
plerisque a manibus recentioribus saeculo, ut videtur, XVI
appictae sunt1); accedit quod neque integrum a gravibusve
detrimentis sincerum illud carmen servatum estin libris
manu scriptis et criseos Manilianae fundamenta nuper
demum a Malvino Bechert in libello infra laudato iacta
sunt. Qui vir doctus quattuor optimis codicibus, Bruxellensi
altero (Gemblacensi), Lipsiensi, Leidensibus duobus (Vos—
siano priore et Vossiano altero) denuo accuratissime collatis
Iacobum, qui Manilii carmen novissime — anno h. s, XLVI -—
edidit, a recta criseos via deflexisse ostendit, cum librum
Vossianum alterum omnium optimum et quasi fundamentum
criseos Manilianae esse aestimandum contenderet2), quem
codicem a Iacobo neglegenter collatum esse idem vir doctus
demonstravit ³). Neque omnino Iacobi editio 'in sermonem
Manilii accuratius inquirenti sufficiet, quoniam codicum cum
aliorum tum Gemblacensis libri optimi lectiones varias ita
subscripsit, ut, quid singulorum codicum proprium sit, saepe-
numero cognoscere nequeas.

Ipse qua re commotus sim, ut, cum Manilii editio,
quam criticam dicimus, ad manus non esset, de elocutione
Maniliana quaererem, breviter exponam. Nam cum illud
carmen perlegerem, facile cognovi poetam similiter atque

¹) cf. M. Bechert, de M. Manilii emendandi ratione, in: Leipziger
Studien zur class. Philologie‚ Lipsiae 1878. Ι p. 5. 10. 11. Η ²) Bechert
1. l. p. 61. ll ³) ibid. p. 263 sq.

