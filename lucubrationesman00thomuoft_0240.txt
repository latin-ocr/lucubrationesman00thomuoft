—62—

vim inesse arbitretur, quae Lueretianis illis flammeis versibus
comparetur.

Atque illud legentes fallere non potest, non multo magis in
astrologia quam in astronomia intelligere Manilium. Nam Graios
quos sequitur et saepius sequi se ostentat auctores ², accidit ut
perverse interpretetur, rerum parum prudens, ae verbis inter·
dum deceptus. In tertio enim libro, cum docet qua ratione inve-
niri possit quantum temporis cujusque signi ortus consumat,
non suspicatur bis se eamdem rationem mutatis verbis indicare ² :
ut duorum invicem auctorum vocabulis insistere videatur, ne
quid omittat, eamdem a duobus rem significari non commentus
Quod vero majus est, in eadem parte, eademque de re, non sus-
picatur, quam rationem paulo ante ut pravam falsamque (et erat
quidem) confutavit, ea ipsa, mutatis verbis, se protinus uti, tan-
quam vera, ab eaque ad monstrandam viam principium sumere ³.

Nusquam tamen quantulum in astrologica scientia intelligeret,

praeclarius noster significavit quam cum caelestia illa templa
descripsit,

Cui parti nomen posuit, qui condidit artem,
Octotopos 4.

Omnia enim ibi perperam collocavit,·ita converso ordine,
ut ratio jam non constet totaque rei fides evertatur. Nam qua-
tuor signatis quos vocat mundi cardines, quorum is est ordo
et locus, ut unus in caelesti orbe qua horizontem secat ad
ortum, alter ad occasum contra sit positus, tertius vero sum-
mum, quartus imum orbem teneat, quatuor inter hos 'cardines
intervalla praecipui momenti esse in mathematica ratione ad-
monet. Unum enim pueritiam, alterum juventam, tertium matu-
ros annos, quartumdenique senectam regit. Cuivis autem· erit
perspicuum, cum caelestis orbis vertatur, ejusque singulae partes
singulis horae momentis supra horizontem surgentes orientia
simul singula astra ferant, necesse esse ut intervallis vitam re-

1. Dorotheum Sidonium aiunt ducem Manilio adfuisse: multa tamen ea
discrepant in quibus Dorotheus singulas gentes ac regiones singulis astris
dividit, ab his quae eadem de re scripsit Manilius : neque ullum alium in
Dorothei reliquiis locuni inveni, quem Manilius imitatus esse jure dicatur.

2. Man„ Astron„ ΙΙΙ, 395 sqq„ et 418 sqq.

3. ld„ ibid„ 111, 218 sqq„ et 483 sqq.

4. ld„ ibid„ 11, 968. Cf. Bouche-Leclereq, op. l„ I, 205.

