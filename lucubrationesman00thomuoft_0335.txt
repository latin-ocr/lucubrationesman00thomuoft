„57-

deprehendi solent, quarum argumentum ipsum iam anti-
quiores poetae tractaverunt. Ex contrario Manilius rarissime
isdem phrasibus utitur quibus alii poetae in enarranda
eadem re, sed phrases, hemistichia, similia in quemlibet car-
minis versum recepit, ubi apta esse viderentur. Obstabat
sane Manilio argumentum carminis asperum necdum ab
aliis in versus redactum. Itaque cum cogeretur sermonem
argumento carminis aptum sibi parare, videtur saepe ad
poetas, qui ipsum aetate praegressi erant, ita respexisse,
ut in illorum carminibus perlegendis operam consumeret,
priusquam ad componendas sui carminis particulas acce-
deret; inde, dum meditatur, non paucae in memoriam
Manilii vel inviti irrepunt locutiones verborumque poeti-
corum coniunctiones. Itaque, cum consensus multorum
Ovidii versuum cum aliorum poetarum versibus egregio
Ovidii ingenio et praestanti eius memoriae adscribendus
sit, Manilium paene semper ex alienis carminibus in carmen
suum eas versuum partes recepisse iudicabimus, quae acri
legendi studio in memoria haererent; qua tamen in re
Manilium modo verborum depromptorum ordinem mutasse,
modo verbum synonymum recepisse, velut yemis pro stirpis,
pecudum pro peeoris, similia.

Restat, ut breviter de iis paucissimis praemoneam,
qui Manilium imitati sunt. Primam imitationem Mani-
lianam suppeditat Nemesianus, qui tertio p. Chr. n.
saeculo Calpurnium imitatus est: Manilii enim versibus
Ι 760 sq.¹)

Huc miyrant ea· orbe, sumitque habitantia eaelum

Aethereos vivunt annos, mundoque fruuntur
respondent Nemesiani ecl. 1 versus 39 sq.

Nam si sublimes animae caelestia templa

sidereasque colunt sedes mundoque fruuntur.

Praeterea Manilii carmen notum fuit auctori carminis
de Luna Anthol. Lat. V 152), quod postremis imperii

¹) Iacob, d. M. Manilio poeta; progr. Lubec. 1832 p. 5 not. Η
2) Riese 723. Poeta'e Latini Minores III p. 163 sq. (Baehrens).
a)

