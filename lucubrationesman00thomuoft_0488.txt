,24-

in ore fuisse putanda est, praesertim cum illic specie secessus
exsul egisset ab a. a. Chr. n. 6 usque ad a. p. Chr. n. 2. ¹)
Quamobrem cum parvulum temporis spatium Germanicus, ma-
gnum Tiberius in illa insula soli sacrata (cf. Lucan. 8, 244 claram
sole Rhodon) fuisset et hunc in illud exsilium eiectum esse
nemo tum Romanus ignoraret, nihil erat, quod Germanici in
insula Rhodo commorationem memoraret poeta. Tenens igitur
-- quod omnino dubitari non debuit —· Tiberiani exsilii men-
tionem fieri. Quod si concedetur, non opus est Freieri de
participii recturi ratione sententiam-refutare. Namque licet usi
sint ea verbi forma, ut notaretur (Freier p. 38) non is, qui haud
ita multo post ad rem publicam accessurus est, sed si, cui
Rhodi morandi iam fato destinatum est aliquando imperium sub-
mittere, tamen nihil refert, utrum sic an aliter participii futuri vim
accipiamus: utique Tiberius, non Germanicus dieitur recturus:
est Rhodus, ubi hospes moratus est is, qui reget vel si mavis,
cui destinatum est regnum. Ergo nondum regnat Tiberius,
regnat Augustus. Si contra Tiberio imperante l. IV scripsis-
set, aliter poetae dicendum fuit, ut exprimeret: est Rhodus,
quod olim fuit hospitium eius, qui et nunc regit et postea ree-
turus est, vel eius, cui iam tum, cum ibi versatus est, regnum
destinatum erat. Vel ob eam causam v, 766 ad Germanicum
referri nequire arbitrer, quod male Manilius Tiberii favorem
sibi conciliasset, si Germanicum tum, cum a victoriis, quas in⁴
Germania reportaverat, a Tiberio invidia commoto revocatus in
Asiamque missus erat, successorem fore dixisset. Tale quid
Tiberio regnante scribere quin valde veriturus suerit poeta,
mihi dubium esse non potest. Neque magis tum Germanicum
mundi lumen dicere potuit. Quae vox minus offendit, si Tibe-
rium intellegimus Augusti gratiam rursus adeptum, cum prae-
sertim apponat poeta: mayni sub Caesare mundi. Non op-⁴
time vertit hunc locum Pingreus (t. H p. 91) sic: „Consacree
au soleil celle devint bien veritablement la maison de cet astre,

 

Γ) cf. vv. populares in Tiberium Suet.- Tib. 59 [Baehrens frg. p. Lat.
p. 359 et 360), imprimis hi:
omnia si quaeras, et Rhodus exsilium ost
et ad regnum quisquis venit ab exsilio.

