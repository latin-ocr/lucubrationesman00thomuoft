Appendix

de Manilii patria.

 

Per postrenus mea verba iam ad coniectandum descendi. Etenim prae·
ter tempus, quo fere singuli libri conscripti esse possunt, nihil de Manilio ex·
plorare possumus. Vita eius prorsus nobis ignota est, quoniam id ei accidit, ut
a nullo antiquo scriptore citatus sit neque quisquam de eo nobis quidquam
tradiderit. Atque ut ipsum nomen incertum esse praeter Woltjerum nemo
negat, ita ne de patria quidem, quod ultra dubitationem positum sit, quid-
quam prolatum esse intellego. Neque Romanum neque Italicum, sed
peregrinum natione illum fuisse plerisque nunc verisimile videtur. Huic
rei argumento esse, quod non pauca habeat Manilius, quae et ab illius
aetatis et totius latinitatis consuetudine abhorreant. Ob eam rem Iacobo
primum ex Africa ortus esse visus est, postea Bentleio is sese adiunxit
Asianum esse poetam iudicanti. Merkelius vero in prolusione ad Ovidii Ibim
frustra in probabilitatis speciem redigere studuit eum, in quem Ovidius inve-
heretur, esse astronomicon scriptorem; quis enim suerit ille ibis non potest
explorari, cf. Otto Ribbeck Gesch. d. rom. Dichtung 11 p. 327 Stuttgart 1889.

Aliquantulum denique operae etiam Lanson perdidit neque mul-
tum causas ab eo (p. 5—7) enuntiatas valere pervideo. Primum igitur
verum non intellexit declarare conatus, cur memoratis Graeciae scrip-
toribus Romanos secundo in libro omnino praetermisisset, in tertio
vif obiter ac tamquam praeteriens Manilius tetigisset. Cuius rei ex-
Jplicamenti aliquid sic attulisse sibi videtur, ut diceret, quia in Graio
orbe natus ideoque si non in Graecia, in Asia certe Graiis moribus ac
disciplinis imbutus ibique educatus suisset, viguisse in memoria eius Grae-
carum litterarum exempla, et praesentia semper ac vivida ultro exundasse,
Romanas vero litteras tardiore cura et maiore labore haustas non nisi
meditanti adfuisse neque ipsas non attendentem sollicitasse. Quae haud
sciam an ne opus quidem sit refellere. Neque enim quemquam praeter
Lansonem persuasum habeo negaturum esse Romanorum quoque monu-
menta praesentia usque fuisse Manilio, si modo secum reputaverit illum
in ipsa dictione Romanarum litterarum doctrinam ostentare cupisse ac
praecipuam quandam operam priorum poetarum exemplis tribuisse.
Quidquid enim illi elocutionum atque apparatus mythologici effinxerant,
id in suum usum eum imitando detorsisse ex eis, quae Cramer patefecit,
apparet dilucide. Quin etiam quantopere Latinas litteras mente compre-
henderit, ex eo luculenter intellegas, quod et prosodiacam et metricam
rationem adeo non male tractavit, ut contra in arida rerum asperitate
mirus sere, ut ita dicam, versuum artifex exsisteret, cf. L. Mueller d. r. m.;
Birt ad hist. hex. hat. symb.; Cramer l.- ].; Philol. XV p. 481. 492. Neque
annalium Romanorum imperitum se praebet: noverat huius populi bella,
pugnas victoriasque, noverat viros illos fortes beneque de republica meritos.

5*

