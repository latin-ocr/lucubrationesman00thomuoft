 

CAPUr QUINTUM

QUAM VERE POETICAM FACULTATEM
MANILIUS IN ASTRONOMICIS EXHIBUERIT

Sed jam destinatum, ut ait Virgilius,

Spatiis confecimus aequor,
Et jam tempus equum fumantia solvere colla.

Nam, quod mihi proposueram opus, quam probabilibus et qui-
busdam etiam pro re certissimis indiciis monstravi, quem sine
ulla causa Manilium nomine dicere solemus, scholasticum illum
fuisse poetam, qui extremis potissimum Augusti temporibus,
astrorum vim ac virtutes sibi susceperit evolvendas. In quo
poemate docui nullam philosophiam, ac ne stoicam quidem, ob
veritatem aut ullam scribentis persuasionem arcessitam, sed, quia
luculentis versibus et grandibus poeseos tractibus materiam
uberem praestaret, ideo per totum opus adspersam fuisse3 astro-
nomiae autem, in qua et saepius errat nec valde curare videtur,
ne erret, cum parum peritum, tum parum curiosum illum exsti-
tisse; quin ne astrologicam quidem rationem penitus aut cogni-
tam ab eo aut intellectam fuisse, etiamque non errore aliquo
poetae, sed expressa quadam voluntate· ita depravatam, ut scien-
tiae fides elegantiae orationis cederet. Cujus igitur artis acerrimus
amator esset, quam studiosissime et sequeretur et explicaret,
non philosophiam illam esse credendum est aut astronomiam
sed versificationem et eloquentiam ε ideoque materiam electam
novam prorsus et difficilem, quae palam ostentaret, quid in pan-
gendis versibus, quid in eloquendo rhetor eruditus ac subtilis
posset. Eum denique quam splendidissimam ingenii famam affec-
tasse edisserui, cum aspera re suavissimis numerorum ac verbo-
rum elegantiis superata, tum omnibus quibus tum delectabantur

