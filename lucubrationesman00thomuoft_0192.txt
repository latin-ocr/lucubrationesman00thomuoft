„14-

Sed nimium indulgens rebus Fortuna secundis
Invidet in facie saevitque asperrima fronti ¹.

Quam fortunae invidiam vir acutissimus in facie Tiberii depre—
hendit, in qua Suetonius tradit crebros ac subitos apparuisse
tumores. Credo equidem, si hos tumores Manilius oculis ani-
madvertisset, non eum commissurum fuisse ut illos in scribendo
Urbi et Orbi et posteris denuntiaret : num enim incuriosus pro-
priae formae supra humanam consuetudinem homo Germanus
ignoravit, non tam acerbam plerisque mortalibus multorum in
animo vitiorum quam alicujus in ore turpitudinis esse reprehen-
sionem? Praeterquam quod, ut in eo quod dicitur Germanici the-
mate, ita in Tiberii quoque praedicata in universum signi virtus
proprio quodam exemplo ex historiis ducto illustratur : nam-ut
illic Servius Sulpicius memoratur, ita hic in facie Annibalis, non
Tiberii, invidisse ac saeviisse Fortuna ostenditur.

Horrendus bello Trebiam Cannasque lacumque
Ante fugam tali pensabat imagine victor ².

Miror sane eumdem delicatissimum virum, qui ideo noluerit
scripsisse Manilium sub Augusto principe, quia in eo Visus est
carpere vel ignorantiam vel negligentiam caelestium monitorum,
unde Vari clades praesentiri potuerat, ita alludens :

Saepe domi culpa est : nescimus credere coelo ³3

miror, inquam, qui tam promptum ad offensionem Augustum
crediderit, eumdem adeo lentum Tiberium duxisse, ab eoque
Manilium modo prudentem ac timidum quod ad Augustum per-
tinet, modo audacem ac liberum quod ad Tiberium, judicatum
fuisse.

Nec mihi necesse esse videtur templum Fortis Fortunae a Tibe-

rio dedicatum fuisse anno Urbis 770, antequam Manilius scribere
posset ε

Faveat magno Fortuna labori ὁ.

1. Manil.‚ Astron„ IV, 564-565.

2. Id., ibid„ IV, 566-567.

3. Id., ibid„ 1, 905. — Freier, op. l., p. 30.
4. Manil., Astron„ Ι, 114. - Freier, p. 17.

