-44-

docet homines vivendi artem admonetve de virtute. Quam
curetne, an non curet, plerumque prorsus nescio ε de ea sane
nullum facit verbum : ut noster ille quem jam dixi, qui Mani-
lium theologum stoicorum poetam celebrat, hujus ne nomen qui-
dem, carminis ne unum quidem versum in ea operis parte lau-
davit, in qua, quid senserint de moribus stoici poetae, quaesivit ¹.
Ο singularem profecto atque unicum omninoque sine exemplo
stoicum, qui id unum neglexerit in quo uno omnia stoicis
erant!

Quidni de virtutibus et vitiis, de animi affectibus ac morbis
quaelibet scripsit, si non in cetero opere, in hoc saltem quinto
libro, in quo, quid possint astra ad dividenda hominibusingenia,
explicavit‘.² Ibi enim quid non locutus est? Astra fingunt nautas,
ardeliones, aurigas, desultores, amatores, cincinnatos et quasi
de capsula totos adolescentes, circulatorum omne genus, vena-
tores, piscatores, natatores, praeceptores, tragoediarum scriptores
et comoediarum, veterinarios, pantomimos, aurifices, cursores,
funambulos, ferarum domitores et mansuetarios, quam multas
praeteroea hominum ac vitarum species! at totus in his descri-
bendis occupatus, lepidamque novitatem insequens, vetustissima
illa et trita omisit, virtutem ac vitia, bona malaque omnia. Num
stoici est tantam operam in ridiculis et inconstantibus homi-
nibus depingendis consumere, tacere autem quae virtutem astra
adjuvent, quae contra virtuti obstent? Ea sane astra me novisse
plurimi oestimo, quae mihi recte vivendi artem, nihili vero ea,
quae nandi aut equi curandi afferent. Neque alia sere invenies
per totum hunc librum quae mores increpent malos, quam
haec:

Luxuriae quia terra parum, fastidiet orbem
Venter, et ipse gulam Nereus ex aequore pascet ².

Et haec :

Haec fuerat quondam templis concessa figura (laquearium genus) ε
Nuncjam luxuriae pars t et triclinia templis
Conccrtant, tectique auro jam vescimur auro ³³.

1. Ferraz, op. laud„ ch. x1. De Moribus apud poetas stoicos.

2. Astron„ V, 195.
3.1bid., V, 291.

