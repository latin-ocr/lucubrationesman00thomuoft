et vitam regeret. Liceat igitur Manilio a stoicis descivisse, quod ad
mundi originem attinet: illud saltem haud injuria requiremus,
si stoici nomen illi vindicatur, ut cum stoicis de moribus sen-
tiat. Nempe, si ab Epicureo poeta Lucretio tota mundi physica
ratio in morum praecepta et utilitatem vitae translata est, quid non
ea de re effundet poeta stoicus? Cujus scilicet disciplinae tam
multi fuere qui, carmine vel soluta oratione, vividam proferen-
tes et quasi religiosam eloquentiam, incertum et‘inconstantem
hominis animum corrigere et ad summum bonum Deumque
per pacem ac virtutem erigere sint conati. Ut Persium ac Se-
necam omittam, qui id ipsum profitebantur, quis non per totum
Lucani carmen, per hanc bellorum civilium historiam quasi
stoicorum illam igneam vim infusam, qua calerent omnia essent-
que animata‚ sensit? Nonne idem erat hic exspectandum, eoque
magis, quod astrologica ratio ipsa viam aperire philosophia}
praeceptisque vivendi videbatur.

In Manilii tamen poemate vel paucissima reperienda sunt, quae
ad vitam recte instituendam pertineant. Debiles sane homines,
et claudos et mancos et luscos satis nova solatione adhortatur,
ne ea aegre ferant quae attulit fortuna :

Scorpios in libra consumit brachia ε Taurus
Succidit in curvo claudus pede : lumina Cancro
Desunt3 Centauro superest et quaeritur unum.
Sic nostros casus solatur mundus in astris,
Exemploque docet patienter damna subire :
Omnis cum caelo fortunae pendeat ordo,
Ipsaque debilibus formentur sidera membris ¹.

Etiam in eodem libro, quam rara vel in astris amicitia sit et
concordia, quotque inter homines ex invidia ac discordia scelera
et clades proveniant, exponit, locoque communi libenter indulget,
nec quidquam fere de Romanis vitiis proprium ac peculiare ad·
jicit: nisi quis in iis quamdam de praesenti tempore querelam
adnotabit:

Et fas atque nefas mixtum, legesque per ipsas
Saevit nequities ; poenas jam noxia vincit ².

Sed ipsa illa rara apparent in vasto poemate, nec poeta crebro

1. Man„ Astron„ 11, 258.
2. ld.. ibid„ 11, 601.

