-64-

rest, cum ab astrorum societate ficta, quaeque re non est, mores
hominum pendere velit?

Sed ne imprudentiam ignorantiamque culpemus : illud au-
tem non imprudens ignarusque scripsit, quod non 'semel ani-
madvertimus, si quando non consenserunt astrologi et alii alia
dixere. Quid tum Manilius? Noster sane haesit ac dubitavit, quid
eligeret, et quem sequeretur. Cumque non tam rei de qua dis-
ceptabatur, peritus esset, ut sapientibus dissidentibus verum
unum inter multa ac contraria secerneret, nihil omisit, omnia
accepit, neque quid potius esset eligendum indicavit. Sic enim,
dum omnia percenset e quibus omnis nascentium vita pendet,
sua signis tempora reddit, describitque quaenam in singulos
viventium annos et menses et dies et horas dominentur. Aperit
autem primum vitae annum ejus signi esse, cujus in finibus ipso
nascentium tempore sol moretur, primum mensem ejus esse,
cujus in regione luna conspiciatur, primos dies atque horas
horoscopi tutelae committi ¹. At postquam ita res composuit,
alteram computandi viam, prorsus dissimilem nec ullum aevi
momentum iisdem astris credentem, expedit ε per quam omnia
ab horoscopo ducuntur, primusque et annus et mensis et dies
et hora signo, quod tum oriatur, asseruntur, ac sequentes
deinceps sequentibus ². Nec unam altera meliorem viam esse
fatetur, sed nobis quod libet accipiendi facultatem permittit.
Rursusque mox, celebrata graviter signorum tropicorum poten-
tia, eorum scilicet in quibus

Quattuor anni
Tempora vertuntur,

verque hiemem excipit, aestas ver, autumnus aestatem, hiems
denique autumnum, postquam significavit non in totis conti-
nuis signis transitus illos temporum fieri, sed in una quemque
singulorum parte, ut Arietis non totum signum, sed una tan-
tum pars ver pro hieme subjiciat, non declarat, quae sit illa
pars, quae tanta moveat trahatque tam gravia z sed cum alii
de hac re aliter senserint, diversa prodit : ita ut haereant
legentes, nec verum appareat.

1. Astron„ 111, 510.
2. Ibid„ 111, 537.

