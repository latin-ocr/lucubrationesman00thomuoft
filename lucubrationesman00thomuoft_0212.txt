-34-

Et mutant variam faeiem per saecula gentes.

At manet incolumis mundus, suaque omnia servat3
Quae nec longa dies auget minuitve senectus .....
Idem semper erit, quoniam semper fuit idem.
Non alium videre patres, aliumve nepotes
Adspicient. Deus est qui non mutatur in aevo ¹.

Ecquid, inquam, stoicum ibi reperias, nisi ipse inserueris? Quin
attente perspicienti nonne cuilibet magis ea verba convenisse
apparet, quam stoico?Nam non aeternitatem hanc immutabilem
decernunt stoici mundi et astrorum compagini : persuasum au-
tem habent « solem, lunam, stellas omnes, terram, mare, deos
esse... : fore tamen aliquando ut omnis hic mundus ardore defla-
gret ². » Humanorum quidem imperiorum aliquot saecula ortum
occasumque complectuntur, saecula autern innumera non hunc
forsan consument orbem : quid vero stoicis centum aut mille
saecula? qui sapientem suum non inferiorem Deo, etiam deum
esse autument, licet ille vix octogenarius fatiscat et dilabatur,
Deus idem in aeternum ac sui similis saecula semper labentia inde-
fessus vincat : sed brevitatem temporis nihil curant, neque mi-
noris aestimant qui per viginti annos rationis conscius fuit, quam
qui per viginti millia saeculorum. Quis igitur stoicus astra magis
admirabitur quam civitates, illorumque diuturnitatem brevitati
harum anteponet? Vulgi levis et inconstantis est tale temporum
discrimen. Atque, etsi Manilius hic illud tantum sibi proposuit,
ut, quem nos locum communem vocamus, extenderet, nemo
profecto stoicus loco communi indulsisset a magistrorum insti-
tutis ita abhorrentem. '

Locum quoque communem, neque propriam stoicorum quam-
dam doctrinam, credo his versibus inesse, quibus poeta legentes
hortatur ad astra perspicienda docetque pervium cogitationi
futurum mundum, hoc argumento fretus, hominem scilicet

1. Astron„ I, 501. — FerraZ, op. laud„ p. 573 ubi eadem scripsisse An-

glicum poetam Byron de imperiis et oceano refert.
2. Cic., Acad„ ΙΙ, 3Ἱ, 119. - Ct'. Ravaisson, Memoire sur le stoicisme‚

Me'm. de l'Acad. des Inscr.5 t. XXI, p. 69. — Senec. ε

Οτι-Ιί regia concidet,
Certos atque obitus trahet,
Atque omnes pariter deos

Perdet mors aliqua et chaos.
(Herc. OEt., 1106.)

