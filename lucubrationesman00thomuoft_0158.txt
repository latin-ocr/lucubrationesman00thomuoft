CAPUT TERTIUM.

In disputatione brevi, quae praecedit, demonstrasse
nobis videmur Manilium non astronomis esse adnumerandum.
Merita eius, si qua sunt, non in disciplina, quam tradi-
dit, sunt quaerenda 3 ubinam, nunc est investigandum.

Tempora multorum saeculorum intervallo a nobis remota,
qualia Ciceronis et Augusti sunt, non penitus cognos-
cuntur ex operibus clarissimorum scriptorum et prominen-
tium. In recessu, atque, ut ita dicam, illorum claritate
suppressi, vivebant agebantque saepe non ignobilia ingenia,
quae, quamquam in solem et pulverem non procedebant,
sed rebus forensibus abstinebant, tamen propter acumen et
altitudinem animi digna sunt, quae in se convertant oculos
eorum ‚ qui illius aetatis rationes atque voluntates
cognoscere student. Eius generis viri sunt Lucretius et
Manilius 3 pro variis temporibus varii, alter amore liber·
tatis et patriae ardens , alter summissior et imperatori
deditus, multis numeris inter se oppositi, ille omnis
religionis inimicissimus, hic quamvis vulgaris religionis ¹
non amicus, tamen credulitatis errore captus, uterque sibi
constans et suam philosophiam ferventi animo defendens.

Manilius erat vir non mediocri ingenii facultate, satis
eruditus atque doctus, ut supra apparuit, subtilis, in cuius
mente insita erat philosophia quaedam, qua ductus stu-
· debat ut rerum varietatem uno vinculo comprehenderet
atque teneret, vir gravis et severus, qui divitias et volup-

