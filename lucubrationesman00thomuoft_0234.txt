-55-

inter se repugnantibus, omnibus denique modis peccet. Nam
multa quae Hipparchus aut addiderat priorum inventis aut in
melius mutaverat, negligit, ac plane incuriosus videtur, profe-
ceritne astronomia necne. Etenim cum signa annumerat, quae
extra zodiacum sunt, numerum ab Hipparcho ¹ designatum non
explet, sed quattuor signa de summa deminuit. Nec magis cla-
rissimi hujus viri vestigiis insistit, cuni immutabilem per laben-
tia secula caeli faciem magnis sane verbis et luculentis canit ε si
enim illustres hujus curas ac vigilias attendisset, non eum fugis-
set, Hipparchum, cum nova subito stella, prioribus invisa, com-
paruisset, cumque altera splendida defecisset atque evanuisset,
admirantem in 03310 quoque mutationes rerum fieri, et ubi t'ue-
rant tenebrae, fulgorem mox dari, ubi vero fulgor, tenebras,
posteris voluisse tradere, qualis se vivente fuisset mundi figura,
quae singulis sedes astris, quaeque magnitudo, idque in here-
ditate reliquisse, (t ut facile discerni posset ex eo, non modo
an abirent, nascerenturve, sed an omnino aliqua transirent
moverenturve, etiam an crescerent, minuerenturque ². » Nec
eumdem semper caelo adspectum, eamdem stellis stationem
esse cognovisset Manilius, si modo Hipparcho praebere aures
voluisset ε nam praeterquam quod nascuntur et pereunt, Hippar-
chus illud ab Arato jam enuntiatum demonstravit, totum simul
caelum omnesque stellas ac signa uno motu, lento tacitoque
lapsu, nunquam cessantia neque morantia ferri, sicque anno
quoque immutari paulisper ac velut retrogradi aequinoctialia
et solstitialia puncta : ut, aliquot elapsis seculis, ab eadem
terrae parte spectanti non eadem caeli facies appareat, quae-
ranturque stellae per mundum, nec in eadem regione, in qua
prioris aevi homines eas signaverant ac descripserant, inve·-
niantur. Quid igitur jam sibi vult illa Manilii declamatio, omnia
in terris, nihil in caelo immutari z cum contra etin caelo aliqua
nascantur et pereant, splendescantque et obscurentur, proce-
dant recedantque, nec caelestia inter terrestriaque aliud intersit,
nisi terrestre saeculum caelestem diem esse, quamque immorta-
litatem in caelestibus agnoscimus, diuturnitatem duntaxat esse,
quae mensuram nostram excedat?

1. Plin.‚ Hist. nat„ 11, 24, 26 z Ausus, rem etiam Deo improbam, annu-
merare posteris stellas.
2. Id„ ibid.

