 

-37-

sidera disposuit, homines docti obscuris versibus ita aliquid
lucis afferre solent, ut eum Caesarem, qui orbem terrarum
Rhodi recturus fuisse solisque instar mundum illustrasse di-
citur, Tiberium esse affirment: hunc enim iussu Augusti
coactum inde ab a. U. 748 usque ad 755 in insula Phoebo

san‘cta sedem obtinuisse. Quod si Manilii verba quid velint '

recte intellegunt, hinc efficitur, ut tum, cum Astronomicon
librum IV ille composuit, Tiberium aliquando imperium a
patre accepturum iam nemo ignoraverit. Quam ob rem sta-
tuendum est, tractata esse themata quaeque cum eis cohaerent
post annum 757, quo mortuis G. et L. Caesaribus rei pu-
blicae causa Octavianus Liviae filium heredem fecerat.
Primum autem Iacobus minus recte sie¹⁰) ratiocinatus est,
ut talia, qualia de Rhodo apud Manilium leguntur, scribi
potuisse negaret nisi multo postquam Tiberius cum patre in
gratiam rediisset: „hoc esse, ait, inde consequens, quod
Rhodius secessus illi diu invidiosissimusss) cum aliqua laude
commemoraretur3 eo igitur tempore versus hac de re scriptos
esse, cum gliscente adulatione neque cives puderet quovis
mendacio demulcere principem nec obdurato ore Tiberius
curaret, quam abiecto praeesset populo Romano“. Etenim vix
apud Suetonium vel apud Tacitum invenias nomen Rhodi
ipsum Tiberio fuisse invisum3 hoe autem variis locis12) co-
gnoscas graviter punitos esse eos, qui ludibrii causa exilii
Rhodii memoriam revocaverant* At in gloriationem coram
Tiberio eandem sexcenties per diem verti potuisse, hoc ita
, manifestum est, ut demonstratione non egeat, neque huius rei

testem opus est ab Orco excitare Velleium, qui historicus .

(ΙΙ, 99) penes Tiberium Rhodi privatam fuisse maiestatem
blande narret. Itaque, si quidem omni tempore Tiberio
adulatores affuerunt, quot annis post Tiberii reditum Manilius
Rhodum tanquam insulam hospitalem celebraverit, confitendum
est nullo modo e IV, 764 cognosci. , Ac vacillavit ita Iacobus

 

¹⁰) Progr. Lub. p. 6 et praef. p. 16. ¹¹) Suet. Tib. 10—13.
¹²) Suet. Tib. 56. 59.

