 

-51-

in eo morantur, id subinde jactant, omni modo versant, et om-
nem in eo vitae rationem fundant : inde omnem animi guberna-
tionem instituunt. Quid vero sibi volunt, ferenda esse iterantes
quae fata adduxere? Ista scilicet quam dicunt patientiam, revera
fatis obstat : nectam ferunt quam ferendo vineunt fata. Ita enim
claudi et vallari animum· volunt adversus externa, ut aditum
nullum ad eum habeant, patientiaque velut clypeo hebetata
resultent, aequus autem ipse atque inturbidus ne levissimo
quidem motu afficiatur : omnes admodum cupidines et pertur-
bationes quae externorum causa, spe futurorum aut eventorum
sensu excitantur , sedentur atque exstinguantur. Non igitur
fatalia ferre sapientem, ut servus servitutem fert, flectendo ac
se deprimendo, sed ut miles ictus, obsistendo contra vimque
totam intendens. Et quis credat tantam rem ab ullo vere stoico
tam brevi et frigida sententia posse concludi :

Sors est sua cuique ferenda,

ut inde neque ullum initium sumat ad suadendam aequitatem
illam animi ac serenitatem neque de illa quam toties commen-
daverunt Zenonis discipuli ἀταραξίαν et ἀπαθεῖαν, verbum ullum
faciat.

Illud saltem erat exponendum, quomodo fata libertatem
sapientis non opprimerent, utque sapiens necessaria eonsen-
tiendo in voluntatem converteret, eaque omnia quae ratio uni-
versa mundi ferret, sua ipsius ratione eligendo sibi vindicaret.
Neque equidem fieri posse arbitror, ut, si modo stoicus fuit,
Manilius non homines edocuerit, ut cum astris velint : hic
omnem stare sapientiam, hic virtutem, hic felicitatem. Contra
stoicorum placitis nunquam tam aliena sensit, quam in his quae
. in eodem loco de virtute scripsit ε

Ecce patrem nati perimunt, natosque parentes ε
Mutuaque armati coeunt in vulnera fratres ;

Non nostrum hoc bellum est : coguntur tanta moveri,
Inque suas ferri poenas, lacerandaque membra ¹.

Illud sane stoice non sonat. Nam, si id accipimus, non minus
vana et levia. Seneca et Epictetus omnesque sapientiae doctores

1. Astron.. lv, 82.-

