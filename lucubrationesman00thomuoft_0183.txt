CAPUT PRlMUM

DE MANILII NOMINE, GENERE ET AETATE.

1

Cum multorum ex antiquis scriptoribus opera tantum ad nos
pervenerint, neque de eorum vita ac.moribus et ingenio ulla
usquam mentio investigantibus occurrat, id uni fere Manilio acci-
dit, ut de illo nihil, ac ne nomen quidem, constet : ut non tam
poeta Velleio Paterculo aut Q. Curtio, quam poema anonymis
illis quae legimus aut falso sub nobilium poetarum nomine laten-
tibus scriptis vice sortunae sit comparandum.

Nam nullo satis certo indicio vulgatum illud Manilii nomen
defenditur. Sive enim Mallium sive Manlium sive Manilium
poetam codices in titulo Astronomicon inscriptum habent ¹, non
ea veterum testimonio nititur appellatio, recentiumque scriba-
rum conjecturis imputanda est, qui vel Gerberti M. Manilii libros
de astrologia petentis ² in epistola, vel Plinii non unum astrolo-
giae deditum Manilium passim laudantis, vel Claudiani quoque
Malui Theodori studia et scripta efferentis meminerint. Nemo
sane ante sextum decimum seculum Manilii aut Manlii nomen
librorum fronti inscripsisse videtur, idque non traditum a vete-
ribus, sed a recentibus electum nulla auctoritate commendatur,
argumentisque confirmandum est, quae quidem desunt.

1. Bechert, De M. Manilii emendandi ratione. Lipsiae, 1878, p. 5, 10 et 11.

-ψ ξ-ιὲεὶετ, De M. Manilii quae feruntur Astronomicon aetate. Gottingae, 1880,
p. .

2. Freier, op. l.‚ p. 3.

