”” ’ *⁵212 ..0⁷⁵ ..ἰὲ ‘⁹:³- {5

’.μ-ι

 

 

..18-

„Cetera non aeduum uno vincuntur in astro,

Augustum sidus nostro quod contigit orbi:

Caesar nunc terris, post caelo maximus auctor!“

Ad haec verba adnotavit Merkelius in prolusione ad
Ibin: „versus intellegendi sunt de stella Julia, Caesaris statuis
apponi solita ab Augusto, quae ad ipsum quoque Augustum
referenda videtur, si quidem ex augurali disciplina explicanda
sit“‚ atque hanc rem defendit sine dubio recte versu Hora-
tiano‚2) unde Iulium sidus Augusti ipsius *quoque proprium
fuisse iam alii collegerant. Nullum tamen videtur argumen-
tum, quo ille utitur, ut verba, quae modo interposui, Maniliana
pertinere -ad Octavianum statuat: nihil prorsus interest, ut
puto, is, cuius de astro mentio fit, Juliaene genti se accensuerit
an aliia), sed quoniam ‚Iulium sidus Augustum quoque esse
potuit, plus ad dirimendam causam et hic et alibi valet, quod
quisquis Caesari in imperio successerat, Caesaris et Augusti
cognomine ornatus fuit. Quod si quidem est, facile fieri po-
tuit, ut vivente Octaviano sidus illud Julium, mortuo principe
Augustum appellare astrologi consuescerent⁴). Vix autem,
quamquam iam multo ante Horatius Vergilius Propertius
Ovidius Julium sub Augustum depresserunt, quasi timuissent,
ne illo magnifice celebrato huius laudes obscurarent, —— vix,
inquam, est credibile, nisi forte in ,‚augustus“ adiectivo vulga·
ris sensus inest, poetam scripsisse „Augustum astrum caelo
septentrionali contigisse“, antequam Octaviani anima in cae-
lum adscendisset. Ante hoc tempus mensis Augustus iuxta.
Julium, nec vero sidus Augustum vice sideris ‚Iuli-i esse potuit.
Itaque rectius quam principe de vivo, quem Merkelius aliique
praeferunt, Ι, 384—386 adnuente Lachmanno accipiuntur de
Divo. — Deinde nemo rerum Romanorum obstat scriptor, quo-

2) cfr. Orellii Hor. od. Ι, 12, 47. 3) cfr. Dio. Cass. 55, 27. Ov.
Fast. IV, 859. 4) Animadverte quaeso nunquam Divi J ulii memi-
nisse acta Arvalium ad cultum gentis Juliae pertinentia primumque,
qui inter Divos commemoretur, Octavianum esse. cfr. Henneni act.

fratr. Arval. p. 149.

 

