 

πήρης ’ςῑεχιη-Ῑῳᾎιξιε - 5135- ἐ

 

C a p u t VII.
De Manilio Germanici socio.

Duo iuvenes ubi primum non solum eodem fere tempore
eademque in urbe vixisse verum etiam literarum artiumque
studio sibi pares fuisse observavimus, haud sane multum abest,
quin etiam alterum in consuetudinem alterius venisse cogitemus.
Est vero necesse nos tale quid suspicari, si qua ex parte alter
alterum non sine cura respicere videtur. Ac iam supra dictum
est eam intercedere inter Astronomica et Aratea similitudinem,
ut huius carminis si non una omnes, certe primos versus illo-
rum auctorem ante incohatum carmen suum perbene cognovisse
coniciendum sit. Deinde crescens illa suspicio num aliis locis
contra veritatem repugnaret perscrutanti mihi tot tamque clara,
ut opinor, verae rationis signa apparuere ex improviso, ut id,
quod esse potuisse initio finxeram, profecto fuisse mox mihi per-
suaserim. Nunc igitur Manilium dico quondam inter familiares
Germanici et domi admirantes et foris comitantes versatum
esse.

Erit autem operae pretium huius rei quam optima eligere
testimonia. Nam ipsa si stabit, excepto libro V, Astronomi-
cis auctorem apparebit inde ab anno U. c. 770 per triennium
fere intentum fuisse. Propterea noli admirari iterum me de-
flectere ad tales res, quales a re proposita in speciem alienae
sint. Mox et ipse in spem venies id, quod iam diu moliti si·
mus, nos recta etiam assecuturos.

Et primum quidem de themate, quod vocant, Germanici
dico. Id enim quin Manilius quarto carminis sui libro inter-
posuerit, minime dubium esse existimo. Tam apta sunt ad ce-
lebrandum illum iuvenem, qui a moribus Tiberii longe diver-
sus civili ingenio miraque comitate unus omnium maxime
floruit, haec verba, quibus poeta (IV, 209—212. 548—552) in-
dolem partuum Librae adumbrat:

„Hic etiam legum tabulas et condita iura
Noverit atque notis levibus pendentia verba,

aureas

