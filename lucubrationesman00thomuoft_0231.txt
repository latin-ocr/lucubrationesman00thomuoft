 

-53—

Christianorum illorum severis dogmatibus, qui Deum censerent
a principio homines ex libidine, nulla secundum merita, dis-
criminavisse, hos pauciores sejunxisse ad colendam virtutem
felicitatemque in aeternum fruendam, ceteram multitudinem ter-
restri nequitiae poenisque caelestibus, dura scilicet neque omnino
paterna lege, destinavisse. Α

Fuit profecto ars astrologica multis in partibus Zenonis doc-
trinae accommodata, in hoc autem contraria, quod fato virtutem
etiam subjiciebat, vitiaque et sapientiam siderum largitionibus
permittebat. Erat igitur stoici discrepantiam tam apertam de re
tam gravi attente considerare, viamque quaerere qua contraria
inter se reconciliarentur ε quae essetne invenienda, necne, non
meum est pronuntiare, sed Manilio certe erat investigandum.
Sed non ita huic visum est : rerum repugnantiam aut non intel-
lexit aut neglexit, sicque omnia composuit, ut minime stoicis
placuit. Jure igitur hinc illum colligimus non vere stoicum phi-
losophum fuisse.

Quos igitur sapientia} doctores secutus est? Non academicos
magis aut Pythagoreos quam stoicos t epicureis obstitit, non
quia in philosophia errabant, sed quia astrologiam omnem
philosophando tollebant. Eo igitur veniendum est, astrologum
et poetam fuisse Manilium, neque philosophiae plus studuisse,
quam astrologica et poetica ars requirebat. Et stoica sane locu-
tus est, sed aliis admixtis, quae contra stoicos erant. Nam
parum curabat, Zenoni placerent an Platoni, an Aristoteli,
quae scribebat ; satisque ducebat esse, si cum re congruerent,
versusque ornarent. Ac multae multorum philosophorum opi-
niones passim in ejus carmine inveniuntur, quia non eaedem
semper rei multiplici ac variae conveniebant. In quascunque
igitur quaeque pars poetam velut casu aliquo immittit, iis ille

favet, neque quam verae sint, exposcit, sed quantum versu splen-
descere valeant. -

