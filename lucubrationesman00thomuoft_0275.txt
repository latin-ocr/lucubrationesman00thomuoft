2-974 , ·

ornamentis temperata et illuminata, tum denique ‚cunctis di-
cendi artificiis figurisque et sententiis, quibus tum rhetores in
auditoriis plausus eliciebant, per totum continenter poema
usque ad molestiam profusis.

Et tamen rhetor ist‘e vere poeta fuit, vividoque ingenio vere
admirandus. Ea enim poeticae facultatis vis est, quae nunquam
sit abolenda, perque omnia vitia explicetur. Licet vigitur Mani·
lius rhetorum disciplina imbutus ad scribendum accedat, licet
omnia rhetorum artificia materiae exornandae adhibeat, licet
sapientium mentem saepe vel offendat vel torqueat, quid refert?
Poeta natus crat : fuit et poeta, postquam rhetor factus fuerat.
Nam si non flammeum Lucretii aestum aut decoram Virgilii
mollitiem aequavit, nec tantum, quantum illi, aut doluit aut

v miseratus est, at cogitavit alta, grandiaque locutus est, et

verba invenit, quae legentibus res repraesentarent. Nam multa
cum acumine, multa vivide locutus est, et licet saepissime odio-
sus sit, nunquam certe est gravis : iram legenti, non somnum
ciet, Horatianique praecepti memor.

Mediocribus esse poetis
Non di, non homines, non concessere columnae,

cum non omnia optime et cogitare et dicere valeret, pessime
multa quam mediocriter maluit. In formis tamen et coloribus
exprimendis solet esse admirandus, creberrimosque versus
finxit, qui oculos legentium acerrimo quodam corporearum
rerum visu afficiunt, nullo animi motu vel ingenii judicio ad-
mixto : utin hoc versu :

Et pedibus niveis fulserunt aurea vincla,

obversatur ante oculos feminei corporis candor ssavo distinctus
metallo. Sed eam ante omnia dotem habuit, quae rarissima est,
nec semper maximis Manilioque melioribus poetis contigit :
philosophicae scilicet et mathematicae et physicae et astrologicae
scientiae reperta ita versibus expressit, ut de iis cum subtiliter

tum poetice loqueretur, nec rebus verba, aut res verbis obsta- ’
rent. Tum enim acrem orationis vigorem summo cum splen-
dore vcrsuum extulit : quod jam perspicere potuisti tot tamque
luculentis locis quos ad scientiam pertinentes supra laudavi.

LAusoN. 7

