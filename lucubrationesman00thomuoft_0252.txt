-74-

tibus enumerandis ostentet. Cujus unum exemplum sat erit pro·
ducere :

Lanigeri pars quarta nocet, nec sexta salubris :
Septima par illi ac decima est, decimaeque secunda.
Quaeque duas duplicat summas, septemque novemque,
Unaque viginti numeris pars addita laedit,

Et quinta et duram consummat septima partem&

Num vero in hac rerum arida asperitate, quidquam versibus
arduum, aut scabrum inest? Sed non modo leni tenore fluunt,
imo rotundo plenoque sono os declamantis implent innantque.
Certequi ita mathematicam rationem in numeros redegit, mirus
versuum artifex est aestimandus.

II

Nunc autem quae rei astrologicae voluptatis causa adsperserit,
consideremus, postea quaesituri, quibus verbis et qua orationis
forma et rem ipsam et ornamenta expresserit. Jam admonuimus
philosophiam, et interd um stoicam, a poeta usurpatam fuisse τ
quem rhetorum omnium morem fuisse Seneca pater testatur.
Nempe quidam in suasoria brevitatem humanae vitae luculentis
verbis et triste sonantibus ponderat : « Nulli natura in aeternum
spiritum dedit, statutaque nascentibus in finem vitae dies est.
Imbecilla enim nos materia deus orsus est ². » In controversia
autem, « Albutius et philosophatus est; dixit neminem natum
liberum esse, neminem servum3 haec postea nomina singulis
imposuisse fortunam ³. » Nec ea quae ad mores et vitam insti-
tuendam pertinerent, aliter Manilius tractare quam rhetorice
videtur : componere contentus, quae verbis niteant, numerose
cadant, acute significentur, inopinanter contraponantur. Nam
veterem ac tritam de auro et divitiis querelam revocat, optatque
ut, sublata pecunia, frugum tantum mancipium hominibus sit:

1. Manil., Astron„ lv, 444 et sqq. 449-497.
2. Sen„ Sum„ II, 2⁰ ed. Kiessling, p. 13.
3. 1d., Contwv„ VII, 6, p. 349.

