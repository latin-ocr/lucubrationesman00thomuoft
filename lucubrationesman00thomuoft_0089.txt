15

Ad quattuor igitur illos libros, qui hodie textui Mani-
liano fundamentum praebent ‚ Gemblacensem dico et Lip-
siensem et Vossianos duo, quique ex uno archetypo ori-

ginem ducunt, ut redeamus, apparuit unum horum tan-
tummodo, Vossianum scilicet secundum, genuinum poetae

nomen ostendere, cum reliqui et antiquissimi Arato carmen
hoc tribuant. Inde autem sequitur fontem primarium falso
illo nomine inscriptum fuisse. Neque hoc mirum. Nam
Arati ipsius carmen etsi minus erat notum, tamen versi-
ones latinae Ciceronis, Caesaris Germanici, Avieni erant
pervulgatae, Manilius autem paene ignotus. Cuius libro
primo Astronomicon cum maior et singulorum versuum et
totius libri* affinitas intercedat cum Arati carmine, fieri
non potuit, quin poetae ignoti nomen loco cederet nomini
clarioris poetae, qui eandem fere rem tractaret. Praeterea
conicere licet haec carmina variorum de eadem doctrina
agentium poetarum interdum in unum volumen ¹) collecta
esse, quod nomine Arateorum sive Arati inscriptum esset.
Librarius autem Vossiani secundi cum eo tempore viveret,
plus quam quinquaginta scilicet annis post Poggii inven-
tum , quo Manilii nomen iam innotuisset, pro falsa veram '710
inscriptionem facile reponere potuit. Hactenus de libris
manuscriptis. ⁴

Antiqui nusquam mentionem fecerunt neque Manilii
neque eius operis; attamen hoc non ignotum fuisse non·
nulli probant loci posteriorum scriptorum. Et primum

quidem in Anthol. Latina legitur carmen Claudii cuiusdam
de Luna ²), quod sic incipit:

¹) Inter editiones vetustissimas Bononiensis (1474) cum Arato Germa-
nici nno volumine comprehenditur, Aldina (1499) eum Arati Phaenomenis

latine, cum comment. et metaphr. Ciceronis, Germanici, Avieni. Graesse
l.l.; Buhle Arat. proleg. pag. XV.

θ) Edit. Ries. 723 Lips. Teubn.

