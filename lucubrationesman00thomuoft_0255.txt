—77-

rendae sunt. Tum in primis e rhetorum disciplina illa fabula-
toris elegantissimi Pedonis Albinovani de Oceano sunt tracta,
quae tanto spiritu dicta Seneca laudavit, quanto nemo alius
declamator potuit ¹. Ob eamdem igitur causam, quod ejusmodi
locis homines tum delectabantur, Manilius 2 in toto orbe descri-
hendo, reddendisque suis cuique signo terris ac populis tam
’ accuratus longusque fuit : qui certe locus in Astronomz‘cz's splen·
det, nec ulli hujus poematis parti, ullive ejusdem generis alio
iu poemate descriptioni, sive rerum veritate, sive verborum ele-
gantia cedit? Ac profecto nemo non admirabitur quam diligenter
versibus depinxerit circumjectas Mediterraneo mari terras vel
sparsas per illud insulas, totumque his qui tum vivebant homines
notum orbem, nullo maris sinu terraeve omisso projectu.
Denique, ne unum quoddam ornamentum, quod tum repertum
fuisset, operi deesset, varias hominum artes et quaestus, eaque in
primis quae extra ordinatae vitae consuetudinem forent novamque
aliquam aut industriam aut curiositatem haberent, diligentissime
persecutus est. Quae ideo sunt recepta ut rerum vivida novitate
languentia hominum ingenia et consuetae morum elegantiae
rectaeque aequabilitatis pertaesa excitarent. Quemadmodum autem
rhetor ibi deprehendatur, accipe. Scilicet diu ut in agendo, ita in
scribendo Romani, non quid formosum, sed quid utile esset, quae-
sivere, ea prorsus negligentes quae vel artem tantum ingeniumque
fingentis ostenderent, vel nulla alia voluptate quam cognita pul-
chritudine legentes afficerent : nisi quod pauci excipiendi sunt,
Alexandrinos poetas secuti, qui sibi duntaxat artem exercendam
exprimendamque pulchritudinem rerum proposuere. Sed post-
quam Augusti pax, ut cetera, eloquentiam et litteras composue-
rat, viguere in scholis plurima ingenia, quae, omni remota utili-
tate, nec persuadendi nec docendi studiosi, veritatis et rerum
admodum securi, eam delectationem et ipsi decerpere et praestare
aliis conati sunt, quae proprie e dicendi cura exsisteret, quamque
acutae circa rem quamlibet sententiae delectaque feliciter verba
animis insinuarent. Rhetorum sane fuit ea sive laus, sive alio quo
non tam benigno verbo uti velis, in arte artem solam quaerere.
Unde illae severorum ingeniorum exsistunt creberrimae querelae,

1. Sen. rhet„ Suas„ 1, 151, p. 10.
2. Man„ Astron„ lv, 585-817.

