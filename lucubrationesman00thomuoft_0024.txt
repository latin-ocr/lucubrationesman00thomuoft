14

yim' adscm‘psit atque duas lacunas, de quibus infra vide-
bimus, replevit.“ Quae margini notas adscripserunt atque
lacunas suppleverunt manus — sunt autem duae, quas in
collatione α et β signavimus — ab illa saeculi XV manu
plane diversae sunt.1

Tum quod ille dicit (p. 5): „Ceteris — (praeter librumI) —
libris neque supra neque infra quidquam scriptum legitur binis
versibus vacuis relictis“, in eo vehementer errat, ut ex col-
latione nostra satis superque patebit.

Quid vero sibi voluerit cum contendit codicem rasuras
prorsus nullas habere (p. 5), nescio (largam enim rasurarum
copiam praebebit nostra collatio); nisi forte id intellexit,
rasuras omnes ab ipsa prima manu esse.

Postremo male transcripsit per „-—-r-—“ vitii signum
quod est 7.²

De collatione nostra pauca sunt quae lectorem monea-
mus. Codicem Gemblacensem ad editionem Friderici Jacob
(Berolini, 1846) contulimus³ Compendia scripturae et pra-
vas verborum distinctiones omnes omnino enotare, res erat
et operosa et parum utilis3 itaque ea selegimus quae ad cri-
sim factitandam alicuius essent momenti. Restat ut collegae
amicissimo Henrico Pirenne, qui nos propenso animo adiuvit,
gratias agamus maximas.

 

¹ Fol. 99 v⁰, post subscriptionem l. V Astronomicon, nonnulla
scripta fuerant oa manu, quam β significavimus. Sed recisus est huius
folii margo inferior et erasi sunt duo, qui supererant, versus, ita ut
haec tantum legere potuerimus: „Hic ......... 11111 . . die (?) festo
Jacobi ..... “

² Duobus tantum locis (fol. 30 r⁰ et sol. 96 r0) exceptis, ubi re
vera est r.

³ Vitia typographica, quae in praefatione (p. XXI) indicavit Jacob,
adnotare supersedimus. Ea ut in exemplari suo corrigat benevolus lector,
comiter rogamus.

