 

-79-

ubi Jove plerumque sereno incunabula astronomiae posita fuere.
In Asia necesse erat poetam, qui de caelo stellisque dicere se-
eum constituisset, in dies magis divino inflari spiritu, quo pe-
nitus incitante oratio facili negotio numeris includitur versus-
que — quam artem Manilii potissimum propriam fuisse inter
omnes constat — quasi effunduntur et in locis quoque impe-
ditis bene fluunt. Ecce deinde causam probabiliorem, cur
multa in Astronomicis incohatum neque perpolitum carmen
coarguant eaque primo impetu iacta iudices; ecce causam, cur
saepissime et perspicuitatem orationis et aequabilitatem in li-
bris primis desideres. Defecit profecto poetam, cum Asiae pro-
vincias regnaque peragrabat atque semel in Aegyptum se con-
ferebat, tranquillitas illa animi ad rem accurate tractandam
maxime necessaria. anue tum demum illi rediit, cum mortuo
amieo in Urbem redux factus multis mensibus intermissis tri-
stissimae huic orbitati solatium invenit. (Cfr. p. 43.)

At dixerit quispiam haec omnia argutius subtiliusque ex-
cogitata vel minus certis argumentis confirmata, quam quibus
fidem habere homini prudenti liceat. Hoc fortasse recte iudi-
caret, nisi in quarto Astronomicon locus superesset, unde, quo
anno ipse scriptus sit, necessario, ut puto, manifestissimis indi-
ciis cognoscas. — Hoc loco totius argumentationis nostrae
quasi cardo vertitur, nobisque dantur ansae, ad quas alligata
’ cetera temporis adminicula per se ipsa infirmiora in unum fir-
missimumque huius rei columen coniungamus. Quod si quis
funditus evertere potuerit, in cassum ac frustra hoc capite me
disputasse non impediam quin censeat, neque indigne patiar,
ut etiam ex iis, quae supra nova luce illustrasse mihi videor,
multa in pristinas tenebras recidant3 si minus, quaecunque huic·
dissertationis parti antecedunt, ea etiam meliore in lumine col-
locata tibi commendabO. Utamur igitur opportunitate ad con-
troversias dirimendas data. Legimus in eo, quem modo laudavi,
libro inde a versu IV, ¹773:

„HesperIam sua Libra tenet, qua condita Roma
Orbis et imperio retinet discrimina rerum
Lancibus et positis gentes tollitque premitque,

