..63-

gentibus vertentique mundi circulo adversus tribuatur ordo in-
vicemque contrarius. Si enim intervalla dinumerare inceperis
adverso signis surgentibus ordine progrediens, primum interval-
lum infra horizontem ab ortu ad imum orbem pueritiae referes,
alterum ab imo orbe ad horizontem rursus occasumque ju-
ventae, tertium supra horizontem *ab occasu ad summum orbem
maturis annis, quartum denique ab orbe summo ad. horizontem
rursusque ad ortum senectae : ita ut, vertente circulo, prima
oriatur pueritiae assignata pars, ultima senectuti, reddatque
scientiae ratio verum vitae cursum. Non autern ea Manilius com-
peruit cumque rem non penitus cognosceret, nec admodum
perspiceret, quomodo se haberet, ita intervalla variis vitae tem-
poribus divisit, ut primum locum supra horizontem ad summum
orbem pueritiae daret, ceterosque deinceps dinumerare pergeret ε
vertente igitur circulo, oritur primum senectutis templum quod
infra horizontem ad imum orbem extenditur, pueritiaffque locus
surgit ultimus, cum quae pars mundi Jam horizontem superavit,
ultima ea sit ad ortum reditura. Unde novam sane figuram
habemus, quae humanae vitae tenorem ita refert, ut incipiat a
senectute, a pueritia autem desinat!

Porro adnotavit Scaliger ¹, non ullam fere temporum rationem
in quinto libro rectam esse. Hic autem explicat Manilius quos
mores tribuant cetera astra in duodecim signis orientia, quae
astra in quibus signorum cujusque partibus surgant viresque
socient. Et erat sane expectandum in re tanta, in qua ars tota
quasi continebatur et cumulabatur, summam scribentis curam
fore ut omnia componeret. At Manilius quamlibet priorum ra-
tionem perscripsit, ac ne quaesivit quidem, quae in facie caeli
mutata veterem jam rationem mutare cogerent, nec quae ad
praesentem caeli faciem responderent. Igitur vetustis nec jam
rectis numeris contentus, Navem in quarto Arietis gradu sur-
gere fecit, cum illam Scaliger testetur in undecimo Cancri gradu
tum ortam fuisse, Aquilam autem in duodecimo Aquarii gradu,
quae tum quinque fere horis ante hoc tempus oriebatur: et de
ceteris falsa item omnia tradidit. Quae vero scientiae fides supe-

1. Scaliger. p. 251 et 292. « Quare videmus manifesto et Manilium et
Firmicum homines ἀναστρολογήτους fuisse, ac illos sine ullo delectu ea
quae alii caelo conveniebant Italico accommodasse. Nam differentia est ΧΠ
graduum fere. »ι (Ρ. 251.)

