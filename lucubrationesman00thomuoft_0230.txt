—52-

faciunt, cum homines ad recte agendum adhortantur, quam
vulgus, cum ad opes et potentiam rerumque externarum
fructum enititur :jam enim credendum est, ut extra animum,
ita intra animum dominari astra, totumque hominem hominis
arbitrio subductum. Boni igitur erimus aut mali, benigne adver-
sus homines aut sceleste agemus, prout destinabunt astra; inter-
rogantique de furto aut caede, et increpanti pravos mores ac
nefarie facta, tanquam de re aliena aequo animo respondebi-
mus, horoscopi id esse. Jamque non laudandi ob virtutes, ob
vitia non culpandi, non bene pro bonis, neque pro malis male
merebimur, ideoque non jam hominis, sed fati et quasi extra
hominem erit sapientia : et ita decernemus, tanquam Catoni
acciderit fortiter agere, tanquam Socrati acciderit bene vivere,
optime mori, non aliter quam rustico uberem segetem demetere,
negotiatori immensam pecuniam comparare3 nec illos pluris
quam hos aestimabimus.

Cum tamen intelligeret Manilius quantum ea doctrina, non
stoicorum inventis, sed communi generis humani opinioni de
bono et malis repugnaret, ea adjecit ad restituendum suum vir-

tuti honorem :

Nec tamen hacc ratio facinus defendere pergit,
Virtutemve suis fraudare in praemia donis.

Nam neque mortiferas quisquam magis oderit herbas,
Quod non arbitrio veniunt, sed semine certo :
Gratia nec levior tribuetur dulcibus escis,

Quod natura dedit fruges, non ulla voluntas.

Sic hominum meritis tanto sit gloria maJ'or,

Quod caelo gaudente venit t rursusque nocentes
Oderimus magis, in culpam poenasque creatos.

Nec refert, scelus unde cadit z scelus esse fatendum.
Hoc quoque fatale est, sic ipsum expendere fatum ¹.

In his autem iterum profitetur, ut natura fruges, ita caelo vir-
tutem tribui, neque eam magis per liberum voluntatis cona-
tum quam messes occupari. Scelus autem detestandum eo tan-
tum nomine facit, quod eadem fata, quae scelera admitti volue-
runt, simul sanxerunt ut castigarentur scelera et odio essent.

Quod non stoicorum disciplinae congruit : sed multo magis

1. Astron„ lv, 108-118.

