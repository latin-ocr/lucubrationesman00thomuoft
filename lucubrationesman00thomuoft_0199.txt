-21-

unde sine controversia inferendum est, post Vari cladem scrip-
sisse Manilium, ad finem libri primi veniam, primumque locum
integrum afferam :

...Nec plura alias incendia mundus
Sustinuit, quam cum ducibus jurata cruentis
Arma Philippeos implerunt sanguine campos,
Vixque etiam sicca miles romanus arena
Ossa virum lacerosque prius superastitit artus;
Imperiumque suis conflixit viribus ipsum,
Perque patris pater Augustus vestigia vicit.
Necdum finis erat : restabant Actia bella
Dotali commissa acie, repetitaque rerum
Alea et in ponto quaesitus rector Olympi3
Femineum sortita jugum cum Roma pependit
Atque ipsa Isiaco certarunt fulmina sistro.
Restabant profugo servilia milite bella,

Cum patrios armis imitatus filius hostes

AEquora Pompeius cepit defensa pacenti.

Sed satis hoc fatis fuerit. Jam bella quiescant,
Atque adamanteis discordia vincta catenis
AEternos habeat frenos in carcere clausa.

Sit pater invictus patriae, sit Roma sub illo,
Cumque deum caelo dederit, non quaerat in orbe ¹.

Nonne ea perlegenti sensus patet? Nam totam discordiarum civi-
lium seriem explicat poeta et finem aperit, optatque ut pax illa
stet in posterum : scilicet, postquam Pharsalicam et Philippcam
pugnam, Virgilianae poeseos forsitan haud immemor, attigit,
postquam Actiaca cum Antonio, servilia cum Pompeio bella
commemoravit, tum vero tanquam si de recentibus malis nec-
dum satis confirmata pacis diuturnitate loquatur, precatur ut
satis hoc fatis fuerit, vivatque Caesar imperetque Romae invictus
imperturbatusque, discordias omnes et bella compescens. Quis
vero Caesar intelligatur? At quem alium patrempatriae poeta
dicere hic potest, quam ipsum illum cui ob exstincta tot civilia
bella, instauratamque rempublicam et pacatum orbem, nomen
hoc universae civitatis cum privato tum publico consensu delatum
fuerit? Num etiam ea romanarum discordiarum et cladium
commemoratio in alius laude terminari potest, quam principis
per quem rursus florere-res Romanae coeperunt? Quemadmodum

1. Manil., Astron„ 1, 907.

