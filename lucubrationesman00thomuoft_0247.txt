-69-

Carminis et rerum; certa cum lege canentem
Mundus et immenso vatem circumstrepit orbe
Vixque soluta suis immitit verba figuris ¹.

Quod si se res ita haberet, debuit Manilius soluta oratione rem
conficere. Rectius contra et modestius Lucretius, qui Musas advo-
casse se profitetur, ut acerbam rem mitigarent tristemque doc-
trinam poetico lepore involutam facilius ipse animis legentium
insereret. At noster versus sibi de astronomia pangendos decrevit,
non quia ullum inde ullius generis auxilium sperabat aut com-
modum, sed quod sic aspera res asperior fieret, et, ut sibi vide-
batur, honos scribenti augeretur. Neminem igitur ignarum sinit,
canere se et in numeros referre, quae vix prosa oratione expli-
canda sint.

Atque eamdem ob causam ferociter pronuntiat, nihil se quaesi-
turum, unde aridam doctrinam amoenitate aliqua perfundat:

Ornari res ipsa negat, contenta doceri 2.

Itemque, cum jam in eo est, ut quae partes signorum salubres
aut malignae sint habendae, exponat, ita fastidiosam enumera-
tionem excusat, ut efferre videatur, utque appareat, illum inde
doctae severitatis laudem affectare ε

Sed quis tot numeros, totiens sub lege referre,
Tot partes iterare queat, tot dicere summas,
Perque artis causas faciem mutare loquendi?
Incipimus‘? Sed verba piget, sed gratia deerit;
In vanumque labor cedit, quem despicit auris.
Sed mihi per carmen fatalia jura ferenti,

Et sacros caeli motus, ad jussa loquendum est;
Nec fingenda datur, tantum monstranda figura 3
ostendisse deum nimis est, dabit ipse sibimet
Pondera. Nec fas est, verbis suspendere mundum.
Rebus erit major; nec parva est gratia nostri
Oris, si tantum poterit signare canenda ³.

Credas profecto, metum illi esse, ne quis rebus captus obli-
viscatur, tristes eas ac difficiles esse. Nam unde tantus fragor,

1. Astron„ 1, 20-24.
2. mid„ 111, 39.
3. Ιὸἰά., lv, 431-442.

