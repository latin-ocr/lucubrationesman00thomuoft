59

musque in caelum conicerentur, tamen per multa demum
saecula „per varios usus artem experientia fecit.'’ ¹) De
aureo , quod poetae canunt, saeculo nihil apud nostrum;
ut Lucretius enim, sic Manilius, quamquam non, ut ille,
hominum origines narrari. posse censet, ait homines, etsi
sub pectore eorum deus habitet et caelo sint oriundi ²),
rudes omnium artium vastam terram incoluisse 5 in externam
speciem solam eorum animus erat conversus et operum
ratione carebat.

„Necdum etiam doctas solertia fecerat artes, terraque
sub rudibus cessabat vasta colonis3 tumque in desertis ha-
bitabat montibus , aurum, immotusque novos pontus sub-
duxerat orbes3 nec vitam pelago, nec ventis credere vota
audebant; se quisque> satis novisse putabant ''

Paulatim tamen „labor ingenium miseris dedit” et belli
pacisque artis commenti sunt; „semper enim ex aliis alia
proseminat usus.’' Sed praeter haec vulgata „linguas didi—
cere volucrum ‚ consultare fibras, et rumpere vocibus angues ,
sollicitare umbras imumque Acheronta movere, in noctemque ”
dies, in lucem vertere noctes.’' 3) Neque hisce artibus
contenti erant: „Omnia conando docilis solertia vicit, nec
prius imposuit rebus finemque manumque, quam caelum
ascendit ratio, cepitque profundam naturam rerum causis,

viditque quod usquam est:

¹) 1, 51—65.

²) IV, 886.

³} Cum his versibus conferenda sunt quae Medea dicit Ovid. Metam.
vn, 201 seqq.: - nubila pello

nubilaque induco, ventos abigoque voceque.

. vipereas rumpo verbis et carmine fauces,

vivaque saxa. sua convulsaque robora terra

et silvas moveo iubeoque tremescere montes

et mugire solum manesque exire sepulcris. (Cf. Man. lv, 71.)

