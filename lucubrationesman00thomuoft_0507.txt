..43-

dius Fast. 1 210, verum etiam per ipsum Olympum regnare
dicitur3 quin immo tonat Roma apud Claudianum (de bell. Poll.
511). Quo si nihil miri neque quod offensioni sit praebetur, non
intellego, cur de summo omnium Romanorum, populi rerum
potentis (Ov. Fast. I 88), principe, penes quem universa im-
perandi est potestas et mundi custodia cuique tota Roma paret,
Manilio idem dicere non licuerit quamvis vivente. Neque quo
maior fiat sententiae meae fides statianum locum omitto, quiin
Thebaidis libro primo invenitur (v, 25 sq.): ubi precatur poeta,
ut Domitianus hominum habenis contentus in terra maneat
atque sidera donet3 non addit, cui donet, sed e verborum
conexu consectarium fit, ut ipsis dis concedi dicat imperium
caeleste a Domitiano. Quod glossa quoque apertum reddit.
Qui autem fieri potuit, ut caeli regnum dis donare diceretur
imperator, ni ipsius haec secundum poetae fictionem fuisset
potestas? Qui locus non secus se habet atque Manilii-mus.
Crevit igitur summopere verisimilitudo et terrae et caeli si-
derumque vivum imperatorem sicut Iovem potentem fuisse se-
cundum poetarum blandiloquentiam.

Verum non solum pro Iove honorabatur Augustus eius-
que munus dicebatur administrare, sed etiam aut filius Ay*
pollinis (Suet. Oct. 94) aut ipse Apollo existimabatur esse
eiusque cultu observabatur. Ut in cena quadam, in qua deo-
rum dearumque habitu convivae discubuerunt, ipse pro Apol-
line fuit ornatus (Suet. Oct. 70), ita in Palatini collis biblio-
theca statuam sibi posuerat habitu ac statu Apollinis (cf. Comm.
⁸Cruq. ad Hor. epist. Ι 13, 17 et Anspach. l. l. p. 12): ipse
igitur voluit credi Apollo! De nomismatis argenteis, in quorum
altera parte Apollo sedens conspicitur, ct ascripta sunt verba
Caesar, Divi F. videas Burmannum ad Suet. Oct. 94. De
eo, qui in Verg. Ecl. (IV 10) exstat, loco, supra exposui
(p. 16). observes autem Augustum cum iam ante Actiacam
aleam Apollini eximie devotum fuisse (cf. Eekhel VI 108),
tum postea eum ut domesticum honorasse (cf. Ov. Met. XV
865). ¹) Huic enim deo in ora Actia templum dedicatum erat

 

¹) De crescente sub Augusti auspiciis Apollinis cultu vid. Prelleri
myth. Rom, 13 307.

