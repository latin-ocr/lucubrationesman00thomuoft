Nunc variae pilariorum artes :

Ille pilam celeri fugientem reddere planta,

Et pedibus pensare manus, et ludere folle,
Mobilibusque citos ictus glomerare lacertis ε
Ille potens turba perfundere membra pilarum,
Per totumque vagas eorpus disponere palmas,
Ut teneat tantos orbes sibique ipse reludat,

Et velut edoctos jubeat volitare per ipsum ¹.

Hic vero ebriosus :

Gaudebitque mero mergetque in pocula mentem ².

Hic auditis occupatus symphoniis :

curas inter secreta movebit
Carmina, furtivo modulatus murmure vocem,
Solus et ipse suas semper cantabit ad aures ³.

Quid, qui:

linguas hominum sensusque docebit
Aerias volucres, novaque in commercia ducet,
Verbaque praecipiet naturae lege negata⁴‘?

Vel alii,

clausas qui culmine summo
Pascere aves Veneris gaudent, et reddere caelo
Aut certis revocare notis; totamve per urbem
Qui gestant caveis volucres ad jussa paratas,
Quorum omnis parvo consistit passere census ⁵⁶?

Vel qui serpentes

Accipient sinibusque suis peploque fluentes,
Osculaque horrendis jungent impune venenis ⁶?

1. Man„ Astron„ V, 165.
2. Id.‚ ibid„ V, 246.

3. Id.‚ ibid„ V, 335. -- Seneca, de Brev. vitae, XII ε « Quorum, eum ad
res serias, etiam saepe tristes adhibiti sunt, exauditur tacita modulatio? ι»
Nonne jure suspicabimur, ut illustrium virorum et gestorum, ita lepidarum
vulgaris vitae descriptionum copiam in scholis comparari, quas quisque
postea in scribendo ad utilitatem suam convertat, quibusque hic philo,-

sophiam ornet, ille astrologiam, quamlibet alius materiam?
4. Id.‚ ibid„ V, 379.
5. Id.‚ ibid„ V, 384.
6. Id.‚ ibid„ V, 393.

