..39-

Qua niger astriferis connectitur axibus aer,
Quodque patet terras inter lunaeque meatus,
semidei Manes habitant, quos ignea virtus
Innocuos vitae patientes aetheris imi

Fecit, et aeternos animam collegit in orbes.

Huc Pompeium evehit poeta ε

lllic postquam se lumine vero
Implevit, stellasque vagas miratus, et astra
Fixa polis, vidit quanta sub nocte jaceret
Nostra dies ¹.

Non igitur infitias ibo magnis viris astrorum hospitium a
stoicis concessum. Sed hi tamen post Manilium scripsere : quis
eorum sententiam ex illius carmine non ortam certo affirmet?
Ante Manilium autem cui placuit eadem suspicari ac sperare?
Non sane alicui stoicorum, sed Ciceroni, cujus somnium Scipionis
mihi videtur Manilius esse imitatus, quique celeberrimam Pla-
tonicorum sermonum fabulam ita aemulatus est. Atque ut omnia
uno verbo concludam, ut poeticum magis quam philosophicum,
ita Ciceronianum magis quam stoicum totum hunc locum
appellaverim.

Multa ergo in Astronomicon carmine occurrunt quae e stoica
disciplina profluxisse dicenda sunt, stoicae dummodo disciplinae
addictum fuisse poetam supra dubitationem posueris, neque
omnino esse argumento possunt talem eum reipsa fuisse. Atque
id in primis cavendum est, ne et quosdam versus stoicos esse
colligamus, quod a nostro poeta scripti fuerint, et poetam simul
stoicum fuisse probemus, quod eosdem versus scripserit.

III

Si quis autem carmen penitus universumque consideraverit,
minime stoicum fuisse Manilium fatebitur, etsi interdum stoice
locutus est. Nam in his ipsis quae maxime Zenonis discipulis
reddas, nostro poetae verba excidunt parum stoica, quaeque
doctrinae toti universoque sententiae tenori sint contraria. Nempe

1. Luc„ Phar-s.. IX, 5 sqq.

