...8.-

orta sint, idoneae, et ex ratione, quae inter nostrum ceterosque
Augustcae aetatis poetas intercedit, nonnihil fructus percipi pot-
erit: praecipue ea, quae Manilio cum Ovidio et Caesare Ger-
manico, quem dicimus Arateum, communia sunt, 1) magno pos-
sunt esse pretio. Sed quoniam, cum duos abhinc annos
Birtius, cuius quanta in mc sint merita vix valeo dicere, mihi
instituendam proposuisset inquisitionem in Manilii imitationem
Ovidianam itemque in similitudines, quas Germanicus Arateus
exhibere videretur, locis imitatoriis diligenter conquisitis ad
eandem fere atque Cramer (p. 4 not. 2) conclusionem
perveni, ut, si quis quattuor priores astronomicon libros
contendat post annum p. Chr. n. 9 et ante Augusti mortem
conscriptos esse, is non refellatur cis imitationibus, quas ex
carminibus ab Ovidio Tomos relegato in exsilio conditis dc-
prompsisse alicui poeta videatur, de imitationibus, quas omnes
fere, quae quidem gravioris momenti sint, iam protulit Cramer,
accuratius hoc loco agere nolui. At maximopere miratus, quod
ille, quamquam de locis Manilianis ex Ovidii libris petitis isto
modo iudicavit, tamen poetam Tiberio quam Augusto imperante
carmen composuisse verisimilius esse dixit, et ita hanc rem ex-
plicandam esse ratus, ut de ipsorum astronomicon nonnullis
locis, qui Tiberianam aetatem indicare videbantur, in' Freieri
disputatione illum acquievisse censerem, eos Manilii locos hic
pertractare mihi proposui, unde poetae aetati lucis aliquid
affusum iri sperarem. ’

Atque primum quidem ad leviora quaedam animos ad-
vertamus: videamus enim, si placet, in enarrandis rebus gestis
vel in commemorandis hominibus quem ad terminum poeta pro-
grediatur.

Non ego quidem arcessi iubeam libri 111 v, 23 et inse-
quenteS, ubi, ut in unius populi leges orbis terrarum cesserit,

¹) Oculis sane quam unctis rem egit Woltjcr l. l. p. 52 cum dicit
excepto uno Lucretio e Romanorum scriptis pauca admodum neo certa in
suum usum vertisse videri Manilium. Contra in propatulo est eum priores
Romanorum poetas, Lucretium, Vergilium, Ovidium, Catullum, Tibullum,
Propertium, Horatium legisse et hac ratione suum ipsius genus et loquendi
et versus pangendi excoluisse (cf. Cramer l. l. p. 55 sq.)

