CAPUT QUARTUM

QUAM RHETORICE MANILIUS REM ASTROLOGICAM TRACTAVERIT..

Fuit Manilius noster merus ac sincerus omnino rhetor. Quod
multos ante, qui Astronomica evolverunt, non fugit3 at non satis
est, si quis multa rhetorice dicta apud Manilium notat ε oportet
totum poema a rhetore fuisse conditum agnoscamus. Jam enim
quae nuper patefeci, non illum veritatis causa, sed splendoris,
nec ad explicandam, sed ad ornandam materiam multos e stoica
disciplina ceteraque philosophia locos assumpsisse, neque quia
vividam astronomiae fidem et ipse haberet et legentibus facere
vellet, ideo rationem ejus doctrinae evolvisse, sed gloria susceptae
novitatis superataeque difficultatis ad scribendum allectum fuisse,
ea profecto rhetorem satis indicant. Attamen, si quasdam operis
partes, et tenuia quaedam ac minuta singillatim considerabimus,
multo manifestius apparebit, qui scriptor hic fuerit.

Sed aliquis forsan interrogabit quemadmodum homini rhetori

. venire in mentem potuerit rem tam obscuram tantique laboris

explicare : nam illum novitate et difficultate trahi potuisse con-
tendet, sed ini is tantum quae non vulgi notitiam adeo excederent.
At rhetores, cum miro dicendi et scribendi quae plausus elicerent
studio incenderentur, non ea tantum rimabantur quae ad litteras
quodam modo pertinerent. Trahebant e philosophiae remotissimis
doctrinis atque ex omni historiae ac scientiae parte, quod usque
per se admirandum, verbis illustre fieri posset, suique ingenii
famam late diffunderet. Nec eo contenti, naturam omnem diri-
piebant, omniaque quae in ea usquam conspicienda erant, terras,
oceanum, aera, saxa, aquas, plantas, animalia, rerumque om·

