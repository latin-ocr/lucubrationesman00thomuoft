18

Instar erit populi, totaque habitabit in urbe limina per-
volitans, unumque per omnia verbum mane salutandi portans
communis amicus.'’ ¹)

Nemesianus Ecl. Ι. 40 scribens: „iam si sublimes animae
caelestia templa sidereasque colunt sedes mundoque fruun-

 

1) Plura e Fir-mico contulit Bechert et‘pleraque, quae congruunt in
utroque scriptore composuit Scaliger, qui Firmicum paraphrastae nomine
designat. Si autem Firmicus a Manilio discrepat illum hunc non intel-
lexisse exclamat Scaliger. Et facilis quidem haec ratio sed viro prudenti
indigna. Quasi Manilius haec apotelesmata. invenerit neque alii sexcenti
exstiterint libri eandem rem tractantes, e quibus Firmicus haurire
potuisset. Huiusmodi autem sententias de siderum viribus in humanam
sortem non multum inter se differre potuisse. ipsa res fidem facit3 nam si
qua alia haec sane ars inventorum auctoritate nitebatur, atque ore et
scriptis paene immutata tradebatur) cf. Lenormant sub voce Chaldaei in
Dictionna-ire des Antiquites Grecques et Romaines. Becher-t componit
Firm. VIII cap. ss: „In arietis parte decima oritur navis. Si quis ergo
oriente hac parte natus fuerit, . . . erit gubernator, nauclerus . . . . et
qui omne vitae suae spatium marinis semper optet actibus implicare’' et
Manilii V, 38: „Sed cum prima suos puppis consurgit in ignis - quattuor
in partes cum Corniger extulit ora — illa quisquis erit terris oriente
creatus. rector erit puppis clavoque immobilis haerens mutabit pelago
terras ventisque sequetur fortunam.” Similitudo hic obvia non ea est, qnae
nobis persuadeat Firmicum Manilium ante oculos habuisse; uterque suis
verbis artis dictum expressit. Quin imo Firminus cum scripserit: „hoc
astro oriente Salmoneus et Bellerophontes a priscis auctoribus nati esse
narrantur'’, tamen inde non evincere potest Bechert illum Manilium
imitari scribentem V, 91: „hinc mihi Salmoneus . . . generatus possit
haberi, hoc genitum credas de sidere Bellerophontem.’'

Utrumque ab astrologis saepius commemorari et tamquam exempla poni
non mirum est; cf. quae de Bellerophonte ait Lucian. de Astrol. cap. 13.

Sed artum est vinculum inter hanc quaestionem et iudicium , quod Bechert
tulit de Firmici fontibus eorumque usu. Scripsit enim pag. 19: „Quorum
fontium quin ille plerosque fraudulenter ipse finxerit, ceterorum autem,
quorum aditus re vera ei patuit, vix unum adierit, ei non dubium vide-
bitur, qui quamvis refragante animo in maxime sterilem illum agrum
exspatiari et quaslibet binas paginas ieiuni illius atque aridi scriptoris
perlegere passus erit.'’ Indicium iusto severius, vel potius falsum, cum
latum sit de rebus et scriptis nobis ignotis. Ieiunum esse et aridum
et gloriosum scriptorem et sterilem agrum. quem colat. nemo negabit. sed

