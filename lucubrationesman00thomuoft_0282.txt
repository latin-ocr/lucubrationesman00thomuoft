*4-

Ovidium et ceteros poetas Romanos, quos Augusti et Tiberii
saeculum tulit, exemplum secutum esse poetarum, qui aut
ante ipsum vixerunt aut Augusti Tiberiive aequales fuerunt, —-
poetam enim Tiberio quam Augusto imperante carmen astro-
nomicum composuisse paulo verisimilius est1). Quae imi-
tationis exempla in parte huius libelli postrema publici
iuris facere decrevi, cum praesertim viderem nulla fere imi-
tationis exempla ab eis, qui Manilii carmen ediderunt, esse
commemorata, quin etiam W. Ribbeckium in editionis Ver-
gilianae criticae a fratre curatae prioribus »tribus volumini-
bus perpaucos versus Manilianos attulisse, magno numero
versuum vel maxime dignorum, qui adferrentur, omisso ²).

¹) cf. Bertholdus Freier, de M. Manilii quae feruntur Astro-
nomicon aetate, Gottingae 1880. ΙΙ ²) Quattuor priores carminis libros
si quis Freiero obloquens contendat conscriptos esse post annum p. Chr.
n. IX et ante Augusti mortem, is non refellatur imitationibus, quas
poeta ex carminibus ab Ovidio Tomos (anno p. Chr. n. IX) relegato
in exilio conditis, tristia dico et epistolas ex Ponto, deprompsisse alicui
videbitur. Tristium enim libros singulos Romam missos esse viri docti
consentiunt. Itaque cum dubium vix sit, quin Nasonis elegiae cele-
riter Romae divulgatae sint, a veri similitudine non abhorreat etiam
Manilium, qui illo ipso tempore carmini contexendo operam navaret,
inde quaedam mutuatum esse. Velut versum a Manilio de Orpheo
pronuntiatum I 3⁴29 Tunc silvas et saxa trahens, nunc sidem
ducit si cum versu trist. IV 1, 17 sq. Cum traheret silvas Orpbeus
et dura canendo Saxa comparaveris, Manilium sua ex Ovidii versibus
petivisse suspicaberis. Idem versus argumento adeo possit esse primi
libri Maniliani initium anno XII fictum esse, cum tristium libri IV
carmina in recenti poetae memoria essent; liber enim tristium IV
anno XI et priore anni XII parte compositus eiusdem anni XII aestate
vel auctumno Romam videtur perlatus esse.

Nec minoris nec maioris momenti est imitatio illa quam sagax
nasus deprehendat in Manilii libro IV 60: toto spectante senatu,
cui respondet Ovidii ex Pont. IV 4, 41: Inde domum repetes toto
comitante senatu. Carmen ex Ponto IV 4 Ovidius condidit, eum
comperisset Sex. Pompeium designatum esse consulem anni p. Chr. n.
XIV; simul versus 24 doceat carmen anno XIII‘compositum esse, non
anno insequenti, cum Pompeius consulatu iam fungeretur. Cum nihil
sit quod obstet, quominus tibi persuadeas Ovidii carmen paulo post
quam conditum sit Romam missum esse, sive ad eum, ad quem
scriptum erat, sive ad Ovidii amicos, suspicetur aliquis Manilii vers,

