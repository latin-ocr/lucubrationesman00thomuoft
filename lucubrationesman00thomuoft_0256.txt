-78-

Quintiliani et Taciti, ipsiusque Petronii, nihil in scholis adoles-
centes ex iis aut videre aut audire quae homines in usu habeant.
Unde illae declamationes, cum rebus tum oratione novae atque
admirandae : in quibus neque verisimilitudo neque argumentatio
ulla deprehendatur, nihil ex utilitate, nihil de sensu communi
videatur esse detractum. At idem efficiebant istis suis contro-
versiis scholastici homines, intra parietes ingenium alentes atque
exponentes, neque ullos fori aut ambitionis fructus respicientes,
quod postea fictarum ludicre aut pathetice rerum narratione
multi apud nos scriptores tentaverunt. Mihi autem analogiam
sequenti videtur rhetoris fuisse, in grave opus, quodque docere
deberet, ea inserere, quae nunc levibus versiculis, aut ludicris
descriptionibus, aut fabulis, ut dicunt, veram ac vulgarem
vitam referentibus addicerent. Nempe litterati illi urbanique
homines, qui Astronomica audiebant legebantque, salsa qua-
dam suavitate profecto titillabantur, cum designari.ac describi
elegantibus sane versibus sentirent lanios ¹ z

Qui pecudum membris media grassantur in urhe,
Et laceros artus suspendunt fronte tahernae,
Luxuriaeque parant caedem mortesque lucrantur3

et Tironianae scripturae peritum :

cui littera verbum est,
Quique notis linguam superet, cursimque loquentis
Excipiet longas nova per compendia voces 2;

et peregrinandi studiosos :

Non illos sedibus isdem
Mollia per placidas delectant otia curas,
Sed juvat ignotas semper transire per urbes,
Scrutarique novum pelagus, totius et esse
Orbis in hospitio ³...

Quin salientes in hortis villarum aquas specta sursum agi,

Ipsaque conversis aspergere fluctibus astra ⁴.

1. Man„ Astron„ IV, 184.
2. ld., ibid„ IV, 197.

3. ld., ibid„ IV, 510.

4. ld., ibid„ IV, 263. ’

