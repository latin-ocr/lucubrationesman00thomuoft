,38-

Veram autem stoicorum doctrinam Seneca alias expressit,
cum omnia homini morte terminari scripsit.

Post mortem nihil est, ipsaque mors nihil.....

Quaeris quo jaceas post obitum loco ?
Quo non nata jacent ¹.

Quid enim immortalitem curarent, qni satis esse existima-
verunt uno temporis vel brevissino puncto sapientiam intra se
ipsos consummavisse, ut Deo aeterno aequarentur?Quomodo vero
immortalitate se donarent, cum neque materiam sine spiritu,
neque spiritum intelligerent esse sine materia? quid fiet animo,
cum corpus elementis reddetur, universoque orbis corpori, unde
sejunctum est, iterum miscebitur? necesse est animum quoque
in universam mundi animam, unde efflaverat, resorberi; necesse
est aetheriam hominis partem aetheriae naturoe parti, ut terrenae
terrenam, immergi. Neque aliud in animo habebant, qui primi
jus semet occidendi arrogaverunt sapienti, vitamque exuere
licere praedicaverunt. Non enim immortalem apud Deum vitam
proponebant aeternamque in caelo sapientiae consummationem :
sed cum finem omniurn, et ut ceterorum, ita sapientiae esse
mortem faterentur, fas esse obtinebant, si quando sapienti fata
obstarent, sapientiam ipsam, ne sapiens esse desineret, eum vita
abdicare, summumque rationis hune conatum esse, non velle
contra fata frui ratione.

Cum vero ista sententia innatam hominibus cupidinem diutur-
nitatis graviter offenderet, multi stoicorum bonis viris alterum
post hoc aevum ostenderunt, mortemque jam non finem, sed
initium vitae esse pronuntiavere. Velut ipse Seneca, qui stoicam
in scribendo constantiam parum exercuit, pulcherrimis id verbis
declaravit. « Aliquando naturae tibi arcana retegantur, discutie-
tur ista caligo, et lux undique clara percutiet. Imaginare tecum
quantus ille sit fulgor, tot sideribus inter se lumen miscentibus.
Nulla serenum umbra turbabit; aequaliter splendebit omne caeli
latus; dies et nox aeris infimi vices sunt. Tum in tenebris vixisse
te dices, cum totam lucem totus adspexeris, quam nunc per
angustissimas oculorum vias obscure intueris, et tamen admi-
raris illam jam procul ². » Eadem apud Lucanum invenimus :

1. Ibid„ p. 60. - Cf. Senec„ Ep„ 54.
2. Senec.‚ Ep„ 102.

