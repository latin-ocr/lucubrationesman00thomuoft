85

tates parvi, animum magnum magni faciebat. Audi quo
modo lectorem, quem, studii difficultatibus absterritum,
animus deficere coepit, alloquatur, IV, 387 seqq.:

Multum, inquis, tenuemque iubes me ferre laborem,

rursus et in magna mergis caligine mentem,

cernere cum facili lucem ratione viderer. —-

Quod quaeris, deus est3 conaris scandere caelum

fataque fatali genitus cognoscere lege,

et transire tuum pectus, mundoque potiri.

Pro pretio labor est 3 nec sunt immunia tanta.

Nec mirere viae flexus, rerumque catenas,

admitti potuisse sat est. Sint cetera nostra.

At nisi perfossis fugiet te montibus aurum,

obstabitque suis opibus superaddita tellus.

Ut veniant gemmae, totus transibitur orbis,

nec lapidum pretio pelagus cepisse pigebit?

Annua solliciti consummant vota coloni:

et quantae mercedis erunt fallacia rura?>

Quaeremus lucrum navi, Martemque sequemur

in praedas? Pudeat tanto bona velle caduca!

Luxuriae quoque militia est, vigilatque ruinis

venter: et, ut pereant, suspirant saepe nepotes,

Quid caelo dabimus? quantum est, quo veneat omne?

Impendendus homo est, deus esse ut possit in ipso.

Natura Manilius erat homo, qui rerum aequalitatem,
constantiam, ordinem facile perciperet atque quaereret.
Inde factum est ut toties de methodo, quae sequenda sit
in rebus tractandis, sermo sit apud eum ¹). Locum nota-
bilem, qui hoc testetur, unum afferam: II, 755:

Ut rudibus pueris monstratur littera primum

 

¹) 1, 117, 805: 111, 185 et alibi.

