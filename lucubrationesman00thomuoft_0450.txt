 

 

..78-

tibus, qui imitando eum expressere. Idem saepissime in memo-
riam reducit Troiam eiusque regem celeberrimum cum Hectore,
qui fortasse ut Achilles Alexandro, sic Germanico placuit.
Pergamus igitur suspicari necessitatem, quam quidem domi in-
ter Germanicum et Manilium intercessisse e carminibus eornm
supra coniectavimus‚ in itinere Asiatico esse continuatam.
Quod si opportuno quodam loco usque ad persuadendum con-
firmari potuerit, non temere, sed quadam cum probabilitate
Astronomicon librum II haud ita multo post Ilium relictum
incohatum esse statuemus.

Accedit, quod regna signorum caelestium per partes orbis
terrarum tam luculenter Manilius describit, quam accuratam
harum rerum cognitionem nullo modo adipisci nisi magnis
terra marique factis itineribus potest. Optime autem nescio
an hoc cogniturus sis, si descriptionem, quae quarto libro con-
tinetur inde a versu 585 usque ad 815, totam sive modo ver—
sus 671—675 cnm enumeratione, quam — ut exemplum dicam —
in Fastis inde a IV, 273 Ovidius plerumque intra domesti-
cos otians facere potuit, dedita opera comparabis. Quaecunque
regiones ab Illyria usque ad extremos Parthorum fines Ger-
manico peragrandae fuere, eas in Manilii chartis inscriptas
poeticis quasi coloribus reperies3 at Ovidii ab ieiunitate ani-
mum te aversurum confido.

Neque minus nostram ad causam pertinet, quod Astrono-
micon auctor ad illustrandas suas sententias imagines de iti-
nere repetitas saepius exspectatione carmini interposuit, velut
II, 50. 58. 59. ΙΙΙ, 26. V, 1. Etenim hinc quoque patet eum,
qui incredibili quadam vitae obscuritate ad hanc quaestionem
nos allexit, non fuisse in numero hominum semper fere domi
otiantium atque etiam superiora simul respicienti mihi tantus
veuit animus, ut partem Astronomicon eam, quae inter librum
I et V exstat, a socio Germanici in ipso itinere confectam esse
paene iurem.

Haec res quantopere nobis in exploranda carminis aetate
sudantibus blanditur! Prosperrime procul dubio in tractandis
rebus caelestibus unus quisque procedere poterat in Oriente,

