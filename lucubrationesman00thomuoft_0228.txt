„50-

Debebant illi quidem omnes bonos efficere, si quidem hominum
generi consulebant. Sin id minus, bonis quidem certe consulere
debebant. Cur igitur duo Scipiones, fortissimos et optimos viros,
in Hispania Poenus oppressit?... Cur omnium perfidiosissimus
C. Marius Q. Catulum, praestantissima dignitate virum, mori
potuit jubere? Dios deficiat, si velim numerare quibus bonis
male evenerit, nec minus si commemorem, quibus improbis
optime... Discrimen nullum est bonorum et malorum. » Id vero
stoicus omnino negabit, bonos infelices, felices malos esse ε
nempe fatebitur et premi et lacerari et exstingui bonos, abun—
dare malis divitias et delicias et regna3 at non idcirco ab eo
clamabitur

Infelix virtus et noxia felix.

Quippe ea omnia fato quidem permittet, reponet autem extra
felicitatem : quam cum virtute et sapientia donum a sehabet et
bonus et sapiens. Nam quis celeberrima illa Ciceronianae pro
Murena orationis memoria non tenet : « solos sapientes esse, si
distortissimi sint‚for1nosos; si mendicissimi, divites; si servi-
tutem serviant, reges ¹? >› Quis et apud Senecam non uberrimas
illas disputationes legit, quibus amicos adhortatur ut fortuita
omnia et fatalia aequo animo ferant, tanquam neque bona sint
neque mala, seque suae semper felicitatis arbitros putent. Quam
igitur absonae stoicorum auribus absurdaeque sunt hae voces,
quam inter se junctae pugnant ac velut copulatae latrant :

Infelix virtus!

Atqui Manilius suadet ut fatalia patiamur ι

Sors est sua cuique ferenda ².

Quis vero astrologus, ullo tempore, ulla gente, non eadem prae-
dicare cogetur? Atque equidem scio ferenda esse stoicos quoque
docuisse, quae extra animum posita immutari non possent.
Eorum autem sententia quam dissimilis est a Manilii sententia!
Nam hi, praecipuum id esse nec unquam satis illustratum rati,

1. Cic.‚ Pro Mur„ XXIX, 61.
2. Astron„ IV, 22.

k

