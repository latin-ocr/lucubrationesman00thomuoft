—46—-

dem sententia, sunt, ut de his omnibus poeta taceat neque ea
cum fatis imperiosaque astrorum vi concilianda curet. De his
loquuntur stoicis, etiam cum opus non est: unde fit, ut, qui,
cum opus sit, de his non loquitur, stoicus non sit.

Si vero rem attente perspexeris, non fatis exemptam a Manilio
et in libertatem vindicatam virtutem intelliges ac sapientiam.
Imo faus omniurn arbitrium concedit, virtutis etiam et vitiorum.
Qui igitur potest fieri, ut virtutem donum a nobis habeamus?
Jam enim, ut corporis, ita animi morbi fatalem astrorum legem
sequuntur, nec summum bonum penes hominem est : qui, uni-
versae rerum rationi serviens, suae jam non compos erit.

Et quidem, ne totum carmen perlegas, ipsi illi centum ac
viginti versus, quibus liber quartus incipit, satis aperte indicant,
quam non addictus in hoc stoicorum disciplina} poeta suerit.
Quos operae pretium erit diligenter ac minute considerare.

Principio inquietam hominum vitam et omnibus curis et affec·
tibus turbidam increpat, immodicaque vota quae aevum omne
sperando consumunt.

Quid tam sollicitis vitam consumimus annis ἱ)
Torquemurque metu, caecaque cupidine rerum?
AEternisque senes curis, dum quaerimus ae'vum,
Perdimus‚ et nullo votorum fine beati

Victuros agimus semper, nec vivimus unquam ¹ ⁶!

Splendidi quidem versus, et qui stoicum non dedeceant : non
autem quae stoicum prodant. Eadem Lucretius,eadem Horatius,
eadem Christiani nostri vivendi praeceptores quoties sunt questi!
Neque hic ea verba invenimus, stoicis peculiaria, qui leves,
inconstantes, insanos homines, morbis animi et malis laborantes
dicant. Age vero : stoice dictum volo : quid postea?

Solvite, mortales, animos, curasque levate,
Totque supervacuis vitam deplete querelis.
Fata regunt orbem ε certa stant omnia lege ².

anue omnia sequuntur, quaejam laudavi. Hic exclamant stoicum
manifestum haberi quod fatum dixit ³. Verbum quidem fateor
esse : res quaerendaest. Non autem stoicis proprium ae singulare

1. Astron, IV, 1.
2. Ibid„ IV, 14.
3. Cf. p. 32.

