„42-

viora dissimulatis plerumque pretiis occultabantur, ventris et
ganeae paratus assiduis sermonibus vulgati erant.“ Iamque a.
770 Tiberius Drusum filium in Illyricum misit, ut iuvenis luxu
urbano lasciviens in castris melius haberetur et militiae ad-
suesceret. Cui prope modum quasi ex ore ereptum videtur
Manilianum illud (IV, 404):
„Luxuriae quoque militia est“.

Qualia posteritati quoniam prodita sunt, audacioris animi non
existimo esse ex his coniectare de tempore, quo Astronomicis
finis fere impositus sit, atque statuere librum IV post a. U, 769,
V ante a. 780 esse confectum.

Quod ut suspicer, haud minus commoveor eo loco, quem
postremum Jacobus in quaestionem non sine fructu vocavit.
Reperiebat enim is inde a V, 510, cum de partubus Cassio-
peiae legebat, non in foliis, quibus Bentleius Astronomica arte
critica castigata mandavit, sed in exemplis manu scriptis haec
verba:

510. „Hinc Augusta nitent sacratis munera templis
511. Et Mithridateos vultus induta tropaea,

512. Aurea Phoebeis certantia lumina flammis,

513. Gemmarumque iubar, radiantes lucibus ignes.

514. Hinc Pompeia manent veteris monumenta triumphi
515. Et quod erat regnum, pelagus fuit, una malorum
516. Non exstincta lues semperque recentia flammis.“

Quorum versuum posteaquam ordinem a librariis valde depra-
vatum ita emendavit, ut v. 511 post v. 516 et v. 515* post v.
543 collocaret, posito pro „lues“ ‚,acie“ vocabulo, haud in-
epte, ut alias saepe, de vs. 514, 516 disseruitffl) in hunc modum:
„Pompeia monumenta, quae semper recentia flammis dicuntur,
de theatro Pompeio interpretor, quod igne fortuito haustum
se exstructurum Tiberius pollicitus est, quod nemo e familia
restaurando sufficeret, manente tamen Pompei nomine, ut ait
Tacitus (Ann. ΙΙΙ, 72). Nam quod id opus Tiberius imper-
fectum reliquit, nihil poetam impedire potuit, quominus hanc
in eum laudem poetarum more conferret. Factum id* autem est

 

ι8) Praef. p. 16 et ed. p. 187.

