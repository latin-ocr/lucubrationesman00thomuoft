-30-

Sed aliud longe est, fidem astrologiae summatim atque in uni-
versum adhibere, aliud singula dispicere remque per partes
omnem percensere. Nam qui vulgi opiniones tueri affectabant,
-et ad altissimas doctissimasque causas vel aniles fabulas revo-
care gaudebant, iidem, credo, non tam ad ea omnia accipienda
fuissent proni, si diligenti disquisitione minute illa investigavis-
sent, astrologiam praesertim, quam ceterae sapientiae suae rationi
repugnare jam animadvertissent. Neque enim ea divinatio reli-
quarum similis est : nempe exta, monstra, fulgura, auguria,
sortes, somnia, vaticinationes eventura praenuntiant, astrologia
autem non fortunam tantum, sed ingenium, neque bona aut
mala, sed virtutes ac vitia nascentibus praeparat: quod quidem
mox ostendam cum stoicorum doctrina parum congruere. Ac
mihi libros Ciceronis de Divinatione evolventi illud obvium est,
Quintum, dum placita stoicorum defendit, de ceteris generibus
plurima, paucissima de astrorum significatione exponere ε unde
colligi potest, non tantum illos huic generi studuisse quantum
reliquis. Quod credibilius evenit, si quis Panaetium attendit, qui
unus astrologiam rejecit, summis aetatis suae astrologis usum
fuisse, Scylace etiam Halicarnassio vel familiariter¹ : adeo ut
non aliam ob causum minus astrologiae credidisse videatur,
quam quod plus in ea intelligebat. Praeterea, quod omnes stoici
astrologiam acceperunt, non continuo inter stoicos numerandi
omnes sunt, qui iidem fuerunt astrologi. At contra, duo qui
Romae ante Manilium de ea arte scripserunt, non stoici fuere :
Varronem dico, qui, si ullam philosophicam haeresim secutus
cst, Pythagoream potius fovit, quam stoicam, et Nigidium Figu-
lum, qui procul dubio Pythagoreus fuit. Igitur, cum non magis
Zenonis doctrina quam aliorum philosophorum interpretandae
astrorum rationi faveat, neque ullo arctiore vinculo aut natu-
rali societate Porticus inventa et Chaldaeorum sint juncta, nul-
lum jam indicium, stoicorum sectatorem fuisse Manilium, ex

’ eo ducemus, quod astrologiam, de qua scripsit, illi sapientiae

doctores tutati sunt.
Itaque ad ipsum carmen accedendum est, inquirendumque
diligentius, num in eo satis certa rei argumenta appareant.

ι. 1bid.‚11, 42, 88.

