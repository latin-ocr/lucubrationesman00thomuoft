...6.-

Nempe non operae pretium est Gevartii opinionem refellere ¹,
qui, cum apud Claudianum legeret Manlium Theodorum, qui
anno post Christum trecentesimo nonagesimo nono sub Honorio
Arcadioque Caesaribus consul fuit, naturae sacris mundique vaca-
visse, hunc ipsum fuisse Astronomicon scriptorem professus est.
Quod ut falso dictum fuisse appareat, satis erit integrum Clau-
diani locum, quo Manlii Theodori studia describit ², invisere,
unde illum ut quaedam de ezelo et astris, ita multa de summa
naturae libris explicuisse, nec astronomica denique, sed physica
scripsisse manifestum erit.

Nec magis ullum ex iis quos Plinius memorat Manilium ea
quibus operam damus Astronomica scripsisse crediderim. Nam
Manilium Mathematicum, a quo grammatici sexti decimi seculi
apud Plinium legebant ³ cujusdam obelisci cacumini auratam
pilam Augusto principe fuisse additam ad dignoscendas horarum
rationes, jain non appellare decet, cum recentium grammati-
corum consensu Facundus Novus pro Manilio in hunc locum sit ’
accipiendus ⁴. Manilium vero senatorem, quem Plinius testatur
astronomiae studuisse ⁵, nihil omnino argumento est, libros de
astronomia scripsisse. At refert idem Plinius alio loeo, Romam

eadem nave advectos fuisse, pedibus cretatis, «Publilium Lo- ⁶

chium, mimicae scenae conditorem, et astrologiae consobrinum
ejus Manilium Antiochum, item grammaticae Staberium Ero-
tem ⁶. >› Sed conditor ille astrologiae Manilius, hoc titulo dignis-
simus cui nostrum poema reddatur, ratione temporum exclu-
ditur, cum aequalis ejus Publilius, quocum Romam advectus est,
quarto ante Caesaris necem anno non ita juvenis obierit, in
poemate vero et Varianae cladis et Tiberii mentio reperiatur.

Ac ne id quidem satis constat, de illo quem quaerimus poeta
Gerbertum scripisse, cum nesciamus utrum libros soluta oratione
scriptos, an numeris et pedibus vinctos significare voluerit.

1. Bentley, Manilii Astrononzicon l. V.‚ 1739, Praef., p, XI; G. G. Vossius,
De Poetis Latinis, cap. II (Opera omnia, 16954701, in-sol.‚ Anistelodami,
t. 111, p. 241-242).

2. Claudianus, In Fl. Maelii Theodori consulatum, 63 sqq„ 96 sqq. ,γ

3. Petrus Crinitus, De Poetis latinis, XL, 13 Aldus Manutius, ed. 1499.

4. Plin., Hise. nat„ XXXVI, 10, 15. Nemo nunc veterem lectionem Mani-
lium tuetur. Codices enim hie facundo aut fecundi habent, unde nequaquam
Manilius potest extrahi.

5. Id., ibid„ X, 2.

6. 1d., ibid„ XXXV, 17, 58.

