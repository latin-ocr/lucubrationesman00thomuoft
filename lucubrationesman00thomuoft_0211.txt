¹—33-

compositae totius naturae moli adfuisse compositorem demons-
trant, quem vocant Deum. Sed et deum illum ipsum mundum
esse Manilius affirmat, et compositum eumdem ac composito-
rem, totiusque figurae concordia vim interioris spiritus prodi ε
in quibus manifestum illum stoicum deprehendimus.

Addam etiam, nc quid omittere videar, stoicis reddendum esse
Manilianum illud de vi rationis summa :

Nec contemne tuas quasi parvo in corpore vires:
Quo valet, immensum est...

Materiae ne quaere modum, sed perspice vires,

Quas ratio, non pondus habet. Ratio omnia vincit ¹.

II

Sed multa alia allegantur, quae quanquam e stoica disciplina
oriri possunt, non tamen necesse est ut ex ea oriantur, quae ei
ut non contraria, ita non propria, sunt autem Zenonis discipulis
communia cum plurimis philosophis.

Quid enim vere stoicum habent pulcherrimi illi versus, cum
omnes gentium ac regnorum vicissim origines et ruinas cum
sempiterna mundi aequalitate confert, magnamque illam cogita·
tionem animis legentium infigit, in qua magnificentissime nostri
saepe oratores ac poetae sunt morati :

Jam tum, cum Graiae verterunt Pergama gentes,
Arctos et Orion adversis frontibus ibant .....
Temporaque obscurae noctis deprendere signis
Jam poterant, caelumque suas distinxerat horas.
Quot post exscidium Trojae sunt eruta regna ἱ)
Quot capti populi? quoties fortuna per orbem
Servitium imperiumque tulit varieque revertit?
Trojanos cineres in quantum oblita refovit
Imperium? fatis Asiae jam Graecia pressa est.
Saecula dinumerare piget, quotiesque recurrens
Lustrarit mundum vario sol igneus orbe.

Omnia mortali mutantur lege creata,

Nec se cognoscunt terrae vertentibus annis,

1. Id„ ibid„ IV, 923-924, 931-932.
Lmsom. 3

