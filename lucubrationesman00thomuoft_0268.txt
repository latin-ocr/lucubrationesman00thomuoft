-90-

Non conjuratos regeS‚ Trojaque cadente

Hectora venalem cineri, Priamumque ferentem;
Colchida nec referam vendentem regna parentis,
Et lacerum fratrem stupro, segetesque virorum,
Taurorumque truces flammas, vigilemque draconem,
Et reduces annos, auroque incendia facta,

Et male conceptos partus pejusque necatos3

Non annosa canam Messanae bella nocentis,
Septenosque duces, ereptaque fulmine flammis
Moenia Thebarum, et victam quia vicerat urbem,
Germanosque patris referam, matrisque nepotes,
Natorumque epulas, conversaque sidera retro
Ereptumque diem; nec Persica bella profundo
Indicta, et magna pontum sub classe latentem,
Immissumque fretum terris, iter aequoris undis;
Non regis Magni spatio maj0re canenda

Quam sint acta, loquar ¹...

tot scilicet aenigmata quot voces. His atque aliis ejusdem generis
multis Manilius gaudet, nec in apertam rerum narrationem saepe
effunditur.

Sin autem quando quid enarrat, tum etiam singulas partes
nontam declarat palam quam oblique stringit, nec tam rem ipsam
quam circa rem suum ingenium velle indicare videtur. Ideoque
crebro fit, ut non ea eligat, quae proprium id, quod rei inest ad
movendum aut delectandum, monstrent, sed ea quaerat, quae,
nihil per se ipsa, quod moveat aut delectet, afferentia, alienam
ex artificio praestigiisque scribentis pulchritudinem et suavitatem
induent, quae tota verbis continebitur. Quod satis intelligetur, si
quis hos versus attendere velit, quibus Phryxi Arietem describit x

Virgine delapsa cum fratrem ad littora vexit,
Et minui deflevit onus dorsumque levari ².

Nunc autem, perspecto Manilii genere dicendi, emensa quae
nobis proposueramus spatia judicare licebit, si prius duos insu-
per locos attulerimus, quibus explicatis apparebit, qua constan-
tia poeta distortas illas sententias effossasque nimia cura voces
in opere mixtas continuaverit.

1. Man.‚ Astron„ ΙΙΙ, 5.
2. Id., ibid„ IV, 747.

