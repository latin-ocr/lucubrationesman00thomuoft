-73-

metricaeque rationis tractationem laudans strictamque severi-
tatem ¹. Et profecto laetari Manilius videtur ea quam vulgo
credunt formae et materiae repugnantia. Nam in iis quae negli-
gentius exspectes tractatum iri, in jejuna supputationum et
numerorum notatione, in geometricis aut arithmeticis rebus
definiendis, vel accuratius concinnantur versus, tanquam inde
laudem quaerat, servata per ardua continua versificandi ele-
gantia, horum simillimus urbanorum hominum, qui, *quibus in
periculosis casibus omnes squalidi et inculti vitam duntaxat
et tuentur et curant, tum maxime lauti, tonsi, tersi integrum
vestis orisque nitorem delicatissime retinere gloriantur. Nam
quid valeat diametros in circulo, audite canentem poetam :

Quacumque inciditur orbis
Per medium, pars efficitur tum tertia gyri,
Exiguo dirimens solidam discrimine summam ².

ι
Nunc, ⁴variis qui suntin mundo circulis descriptis, coluros co-

gnosce :

Sunt duo, quos recipit ductos a vertice vertex,
Inter se adversi, qui cunctos ante relatos
Seque secant gemino coeuntes cardine mundi,
Transversoque polo rectum ducuntur in axem,
Tempora signantes anni caelumque per astra
Quattuor in partes divisum mensibus eequis ³.

Etiam, quam poetice triangulum signorum circulo inscribitur!

Circulus ut dextro signorum clauditur orbe,
In tres aequales discurrit linea ductus,

Inque vicem extremis jungit se finibus ipsa,
Et quaecunque ferit, dicuntur signa trigona,
In tria partitus quod ter cadit angulus astra,
Quae divisa manent ternis distantia signis ⁴.

Denique, operae pretium est attendere quam inornatam nudam-
que et orationis et versus quasi castitatem in noxiis siderum par-

1. L. Mulier, Philet„ XV, p. 481, 4923 De re metr. Lat. poet„ p. 52 :
<a Manilium in plerisque rebus severissimam quamque sequi legem. »

2. Manil., Astron„ 1, 545.

3. 1d.‚ ibid„ Ι, 603.

4. ld„ ibid„ ΙΙ, 2'13. - Cf. ΙΙ, 307-357.

