 

 

-25-.

Tiberius in spem successionis venisset aut expetitus fuisset a
populo. Neque enim, ut puto, adesse vult Astronomicon auc-
tor meros Augusti imperii heredes, sed, cum hi ne veniant
periculum non sit, id inprimis rogat, ne patriae patres desint.'¹)
Rogat autem ita, ut Octavianum tauquam praesentem adspi-
cere non possit. Inde consequens est, ut Astronomica non
huic dedicata fuerint, atque colligitur necessario, ut aliunde,
abisse iam eum ad Divos.

Verum tamen superesse in libro IV testimonium de vi·
vente certissimum sunt, qui dicant. Inquiramus iam iu hunc
locum (vv. 933—935), quo Lachmanni sententiam, quam nostram
esse volumus, splendide repelli putant:

„Ne dubites homini divinos credere visus:

Iam facit ipse deos mittitque ad sidera numen,
Maius et Augusto crescet sub principe caelum“

neve omittamus, quae adnotavit Jacobus ad versum extremum:

„Quo finito hoc libro Augustum non excessisse e vita et inter
deos relatum esse certum est et coufirmatum“. — Hoc qui tan-
dem efficitur? In epilogo huius libri, quo illi versus continen-
tur, poeta demonstrat „exemplum dei quemque esse in imagine
parva“ (v. 895) et caelo cognatum. Cuius rei varia congerit ar—
gumenta, e quibus maximum in exitu ponit. Homo, inquit,
iam facit ipse deos, est igitur deorum parens eaque re ipse
dous, mittitque numina a se facta ad sidera3 ita fit, ut in dies
longius caeli fines proferantur praesertim principe Augusto.

. Cum his apte sine dubio comparantur ea, quae iam supra e

libro 1 deprompsimus:

Julia descendit caelo c a e l u m (ἵξὲοξ-ῗρ l e vit“

et:
„Caesar nunc terris, post eaelo maximus aucto r“.

Agnoscis enim sententiarum consensum, qui est de legitima
apotheosi Caesaris eiusque prognatorum. Cuius stirpis, ut fert

⁷) Huc pertinet etiam, quod omnes principes cognomine patris
patriae iure publico appellati sunt.

