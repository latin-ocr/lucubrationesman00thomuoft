,74)-

unde ille excusationum strepitus, si quando in astronomia expli-
canda numeri rationesque occurrunt? aut ea non versibus con-
denda, aut, si conderetur, qualis erat, tetrica et injucunda sine
excusatione exprimenda. Sic enim Lucretius, praefatus se de
obcuris ac novis rebus scripturum, pollicitusque se quam maxime
lucida verba iis induturum, non in excusationes effunditur,
quoties arida et aspera occurrunt,

Idemque, quamvis usurum se poeticis ornamentis praedixerit,
ita tamen poesim philosophiae involvit, ut nihil dicat delectationis
causa quod non et aliquo modo doceat, utque ornamenta eadem
atque argumenta sint, suavitasque cum veritate semper sit con-
juncta. Manilius vero, qui satis arroganter ornamenta aspernatus
est, ornamenta multa collocavit, quae non explicandae doctrinae
necessaria sunt, imo inania sunt et supervacua. Cur enim tot
fabulas ac deorum heroumque amores et labores, cur tam multa
illustrium virorum nomina totque judicia de iis et sententias
inseruit? Cur illud de Andromeda non paucis sane verbis nec
simplicibus rudibusque, sed omni cura expolitum ac nitidum?
Multaque alia quae jam proferam? Nisi rem ornare voluit, eique
quae non ineratssdelectationem extrinsecus quaesitam adjicere.
Num igitur operae pretium fuit praestigiatoris voce miracula
nuntiare :

Ornari res ipsa negat, contenta doceri?

