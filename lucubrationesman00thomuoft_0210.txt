- 3⁶2 -
Ethis:

Jam nusquam natura latet ι pervidimus omnem
Et capto potimur mundo, nostrumque parentem
Pars sua conspicimus, genitique accedimus astris ¹.

Age, quis nescit quae saepissime et altissimis sane verbis de fato
locuti sint stoici? quis vividas Senecae splendidasque adhorta-
tiones non miratus est, quoties hominem increpat aeternae rationi
obstantem, admonetque ut idem cum Deo velit, ne pati quae nolit
cogatur, utque fatum intelligendo in libertatem vertat.

Ducunt volentem fata, nolentem trahunt.

Hine fluxere Maniliani in quarto libro versus ε

Fata regunt orbem, certa stant omnia lege,
Longaque per certos signantur tempora cursus.
Nascentes morimur, finisque ab origine pendet.
Hinc et opes et regna fluunt, et saepius ‘orta
Paupertas artesque datae .......

Nemo caret damno, poterit nec habere negatum,
Fortunamve suis invitam prendere votis,

Aut fugere instantem : sors est sua cuique ferenda 2.

Deinde animum etiam vere stoicum reperias in admirandis
illis versibus, quos eontra Lucretium Manilius fundit, ut non caeca
forte, sed ratione divina creatum orbem universum ostendat?

Nec quicquam in tanta magis est mirabile mole,
Quam ratio et certis quod legibus omnia parent.
Nusquam turha nocet, nihil ullis partibus errat, -
Laxius aut levius mutatove ordine fertur.

Quid tam confusum specie, quid tam vice certum est?
Ac mihi tam praesens ratio non ulla videtur,

Qua pateat mundum divino numine verti,

Atque ipsum esse deum, nec forte coisse magistra,

Ut voluit credi, qui primus moenia mundi

Seminibus struxit minimis inque illa resolvit 3.

Non enim ibi illud modo argumentum profert, tot per secula a
Pythagoreis moxque a christianis philosophis repetitum, quo

1. Ibid„ lv, 8833 Ferraz, p. 119.
2. Ibid„ 1v, 14; Feri-zm, p. 53.
3. Man„ Astron„ Ι, 478.

