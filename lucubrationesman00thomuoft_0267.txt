-89-

addere, in rusticitate saepe consistit inficeta prorsus eoque magis
nauseosa, quod non rudi natura excusatur. Nam dirum illud
Atrei convivium horrendasque epulas his verbis notat:

Ructantemque patrem natos ¹.

Quo nihil et ipse Seneca, dum cupit atrociter, fastidiosius dixit.

Cum vero Manilius adeo studiosus et indelassatus novarum et
sententiarum et locutionum indagator sit, ob eamdem ipsam
hanc causam, quoties fabulas vel historias advocat, maluit rebus
obiter alludere quam eas tractim persequi. Nempe in continua
narratione, cui nihil deest quod factum fuerit, vel quod ad intel-
ligenda ea quae facta sunt prosit, aequalitas praecipue et idem
semper tenor desideratur, utque non nimio interdum fulgore
aciem oculorum praestringens, ita nunquam deficiens subitisque
absumptum tenebris lumen. At cum ceteri rhetores tum Manilius
quoque in hac maxima parte claudicat, duxitque habiliorem
eam forem quam tractabat materiam , suoque ingenio eique
quam cupiebat ingenii laudi magis accommodatam, si pauca
de multis, quam si de una re omnia loqueretur. Itaque frequen-
tem hanc advocavit et Graiorum et Romanorum et deorum et
heroum turbam ; ut cujusque mores aut facta arctissima velut

, formula concluderet, quae curiose expressainsignem quasi notam

cuique apponeret. Inde illa in libro primo enumeratio virorum,

quos in lacteo circulo post mortem habitare conjicit : e quibus
paucos excipiam ε

Horatia proles
Tota acies partus, nec non et Scoevola trunco
Nobilior, majorque viris et Cloelia virgo,
Et Romana ferens, quae texit, maenia Cocles,
Et commilitio volucris Corvinus adeptus
Et spolia et nomen, qui gestat in alite Phaebum...
Certantesque Deci votis similesque triumphis,
Invictumque mora Fabium..... 2 ;

vel illa in tertio libro, cum quae non scripturus sit, indicit :

Non ego in excidium caeli nascentia bella,
Fulminis et flammas, partus in matre sepultos;

1. Man„ Astron„ V, 463.
2. Id., ibid„ I, ‘178‚·183, 790-791.

