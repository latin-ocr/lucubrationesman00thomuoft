-42-

Obvium tibi erit, Manilium, eum ea componeret et Lucretii,
et Ovidii, Horatii etiam memorem fuisse, stoicorum vero vel
admodum ignarum vel ut qui maxime negligentem. Constat
enim stoicos Heracliti sententiam amplexos fuisse, ignemque
elegisse eui corpora omnia gignenda naturamque universam
permitterent : hunc aethera πνεῦμα appellavisse, ignemque artifi-
cem : eam esse vim opinatos‚quae et creavisset omnia et animare
pergeret. ¹. Quam Cicero opinionem sua quidem sententia parum
probabilem verbis illustribus patefecit: α Omnia vestri, Balbe,
solent ad igneam vim referre, Heraclitum, ut opinor, sequentes.
Ita voltis, opinor, nibil esse animale intrinsecus in natura atque
mundo* praeter ignem ..... Quando autem hoo quasi concedatur
sumitis, nihil esse animum nisi ignem 2? n lique ipsi, qui a ceteris
dissentiebant, non ita ab eorum sententia abhorrebant, ut dubi-
tanda res integra videretur. «Zenoni et reliquis fere stoicis
aether videtur summus Deus, mente praeditus, qua omnia regan-
tur. Cleanthes, qui quasi majorum est gentium stoicus, Zenonis
auditor, solem dominari et rerum potiri putat. Ita cogimur
dissensione sapientium dominum nostrum ignorare, quippe qui
nesciamus, soli an aetheri serviamus ³. >› In sole vero vis ignea
dominatur; nee sole aether extruditur rerum omnium regi-
mine. Quis igitur dubitet, quin Manilius, si stoicus fuisset neque
summam rerum igni concessisset, solem saltem Deum ac pa-
rentem omnium elegisset, sententiaeque se dedidisset quae astro-
logorum repertis plurimum sane faveret. Sed non in arctos unius
doetrinae fines se coarctari passus est :namque plus quam
stoicus fuit, itaque curiosus philosophiae atque amantissimus,
ut omnes sapientium opiniones pari studio reciperet, parem
versibus materiam, utque quinque aut sex sententias pari-
ter dubitandas proponere quam ceteris omissis unam affirmare
mallet.

At Romani in omni philosophandi genere physicam ethicae
postposuerunt, eique parti totam operam dederunt quae mores

1. Ravaisson‚ op. laud„ p. 19, 20.
2. Cic., De Nat. Deor„ 111, 14, 55. — VIrg.‚ AEn., VI, 730.

Igneus est ollis vigor ac ezelestis origo
Seminibus.

3. Cic., Ac„ 11, 41, 126.

