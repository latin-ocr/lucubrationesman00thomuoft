40

usus ipse aperuisset, qui et in nobis aliquis est, et ⁴

stupidorum etiam est magister? Sed quemadmodum aliud⁴
est ornate loqui, aliud pure; ita aliud est βαρβαρίζειν,
aliud incondite loqui3 quod quidem multis imposuit, qui
βαρβαρισμὸν vocant inconditum sermonem. Illa anus,
quae in Theophrasti sermone peregrinitatem notavit, magis
Attice, at minus ornate, quam Theophrastus loqui potuit.
Idem dicas de Livio: cuius dictio ornatior, quam Latinior
illi Critico videbatur, qui Patavinitatem in eo animad-
vertebat, et quidem fortasse iustius, quam ii, qui mili-

tem, qui scripsit diarium belli Hispanioi ¹), barbarum vocant;
cum tamen eo scripto nihil Latinius concipi possit. Sed

horride loqui illum militem, quem horridum vocant poetae,
non tam mirum videri debet, quam putare ideo barbare
loqui, quod incondite. Futilissimo igitur argumento
Lilius peregrinum suspicatur Μ311111111116Χ sordibus eius
orationis, quae nullae sunt. Idiotismos vero in illo esse
non paucos animadvertet, qui eum auctorem aequiore

animo legerit, quam Gyraldus. Sed idiotismos, et si qua
sunt similia, ipsemet Poeta excusat, tum asperitate ma-

teriae, tum egestate Latini sermonis3 contentus nude
docere, quod ornate non possit. Neque vero statim
omnia damnanda sunt, quae nitorem sermonis non admit-
tunt: quasi minore cura et ingenio tractanda. sint, quae
ab omni cultu eloquentiae sterilia sunt, quam quae orna-
menta orationis admittunt. Quis sanus dixerit Vitruvium
barbare loqui? Tamen nemo magis incondite.” 2) .

Ι) Cf. Teuffel. R. L.³ pag, 373. 8.
²) Cf. etiam qnae Huetius in eandem sententiam scripsit pag. 85.

