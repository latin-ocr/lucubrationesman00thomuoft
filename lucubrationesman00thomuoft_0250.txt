..72-

nium formas et ingenia et habitus aut describendo aut alludendo
consumebant. Quid ergo mirum, si semel rhetor quidam de
astris sibi loquendum decreverit? Eo praesertim tempore, quo
princeps ipse hominesque humanissimi, nec minus ignarum et
stultum vulgus astrologiae studerent, sideraque sollicite interro-
garent, quae sibi fatis destinata suisset fortuna. Atque, sicut aliis
temporibus multa quae ad religionem aut scientiam spectabant
otiosorum hominum elegantiumque adolescentulorum leviumque
feminarum fabulis agitata sunt, ita profecto tum astrologia in
animo, ut ita dicam, et in ore hominum versabatur. Nam vide-
mus in quadam suasoria scholasticum hominem non pauca de
ea re verba fecisse : (ι Qui vero in media se, ut praedicant, fato-
rum misere pignora‚ natales inquirunt, et primam aevi horam
omnium annorum habent nuntiam; quo ierint motu sidera, in
quas discucurrerint partes, contrane deus steterit, an placidus
adfulserit sol; an plenam lucem, [an] initia surgentis acceperit,
an abdiderit in noctem obscuram caput luna: Saturnus nascen-
tem, an ad bella Mars militem, an negotiosum in quaestus Mer-
curius exceperit, an blanda adnuerit nascenti Venus, an ex
humili in sublime Juppiter tulerit, aestimant : tot circa unum
caput tumultuantes deos. » At hic omnis religionis expers ea
incredulus tanquam vana et commenta spernit : « Incertae enim
sortis vivimus : unicuique ista pro ingenio finguntur, non ex
fide scientiae ¹. » Quae· nisi homines delectare debuissent, non
tam longum in iis fuisse rhetorem credo. Unde intelligi potest
cur et Manilio succurrerit talem materiam eligere, et ita aridam
ac difficilem ipse eam Judieaverit‚ ut ingenium explicantis com-
mendaret, non ut taedio atque odio legentes conficeret.

I

Noster igitur versus de astrorum virtutibus pangendos sibi pro·
posuit. Nam inde sperabat summo cum honore suo declaratum
iri, quanta elegantia solertiaque in tractandis poeseos numeris
sciret uti. Cujus rei vir in primis peritus L. Muller testimonium
summi ponderis attulit, in Astionomicis correctam prosodiacae

.¹’ Seu. rhet., Suas„ lv, 2e ed. Kiessling, p. 28.

