 

 

Confecta autem vel potius (Jac. praef. p. XVII) imperfecta
relicta quando Astronomica essent, nobis non contigit, ut cer-
tis indiciis demonstraremus. Nam etiamnunc anquirimus eum,
quem primum Tiberianae aetatis tota Astronomica non modo
cognovisse verumetiam in suis operibus respexisse arguamus.
Neque ante quam ille prosperiore acie deprehendatur, quaestio,
quae est de illius carminis aetate, nullo pacto absoluta existi-
manda est.

Itaque nos et ipsi opus alacri animo susceptum quadam
parte imperfectum relinquimus. Scilicet non omnia possumus
omnes; verum tamen, ut spero, aliquando ratio omnia vincet3
nam horum studiorum socius socium, opera operam, dies deni-
que diem docebit, et quidquid in dissertatione nostra adhuc desi-
deratur, afferre'in medium studebit.

Utinam sit magnum operae laborisque pretium, reiectis Sca-
ligeri Bentlei Merkelii aliorum sententiis id, quod ante hos
LXV annos Lachmannus‚ vir clarissimus, acerrimis oculis iu-
dicioque subtilissimo adiutus iam luculenter perspexerat per-
spectumque audacter publici iuris fecerat, oblivione obrutum e
pulvere deprompsisse, clariore, si placet, luce illustrasse, novis
adminiculis ab interitu defendisse! Utinam denique aliquid
commodi ex his quaestionibus redeat ad criticam literarum
Romanarum historiam!

