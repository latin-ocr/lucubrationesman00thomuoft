—22—

rerum ab Augusto gestarum enumerationem in Tiberium subito
desinere posse credamus? Atqui si Tiberius nominetur, in eo
haereamus, inquiramusque quomodo id fieri potuerit ε cum
autem de illo mentio nulla facta sit, ne vim faciamus versibus
Manilianis neve Tiberium moleste invitis intrudamus.

At negat Freier 1 post Vari cladem Augustum invictum dici
potuisse? Cui vero non venit in mentem, nemini tum visum
fuisse ipsum vinci Augustum? Etenim si per legatos imperator
triumphabat, non sane ad imperatorem clades referebantur; et
res ab Augusto gestas considerantibus, triste sane legionum
Varianarum exitium videbitur esse, non id tamen, quod tot
victorias ac triumphos obliteret. Praeterquam quod quis miretur,

etiamsi ipse princeps legiones victas duxerit, eum tamen ab
adulatoribus invictum haberi ‘f

In ultimo vero versu omnes laboraverunt ε
Cumque Deum caelo dederit, non quaerat in orbe.

Quem ita accepit Lachmann, ut eum sub Tiberio scriptum esse
appareret ε nam Caesarem jamdiu mortuum nec jam ab ullo
quaesitum dixit, Augustum igitur fato nuper functum desi-
gnari ². Quam adeo non verisimilem interpretationem et ipse
perpetuus hujus viri admirator Freier judicavit, ut ingeniosum
sensum excutere tentaverit. Nam non Augustum innui professus
est, sed optavisse poetam ut aliquis pater patriae semper exsis-
teret,- neve Roma principatum everteret libertatemque antiquam
repeteret; et ubi quis princeps morte divus in caelum conces-
sisset, continuo heres aliquis item divus morte futurus succe·
deret ³, virgiliani carminis modo :

..... uno avulso non deficit alter
Aureus.

Quod utrum acutissimum an ineptissimum sit reputandum, non
quaeram3 certe parum verisimile est. Unde enlm [post eam
rerum Augusti commemorationem ista in universum principatus
laudatio? Quodsi eam civitatis formam poeta commendare

1. Freier‚ op. l., p. 22.
2. Lachmann, l. l.
3. Freier, op. l.‚ p. 23-24.

