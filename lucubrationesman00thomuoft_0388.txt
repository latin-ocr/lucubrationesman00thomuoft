 

 

..1ss-

manico Caesare fuisse et ipsum Astronomicon auctorem.
Quotus enim quisque fuit hominum literatorum, quin mox in
principis favorem speraret se venturum, si inter caeli side-
rumque interpretes iii-primis poetas versaretur?

Denique a nullo principe nisi ab Augusti privigno constat
diligentius ac religiosius, si bellum Germanicum hereditate ac-
ceptum exceperis, pacis et otii tranquillitatem esse servatam.
(Ofr. v. 13.)

Quibus expositis iam non vereor, ne praefari Manilium
ad Augustum posse existimes, cui mortuo idem, quod Caesari
olim, caelum patuit. Neque enim aut Suetonii'aut Taciti
testimonia in nostra quidem causa sunt ea, quae Augusti
auctoritatem tueantur. Paulatim vero neglectis ceteris ho-
minibus doctis coeperis aliquid habere fidei Carolo Lach-
manno Tiberium quasi carminis patronum defendenti ab alia parte.

Ac ne hoc quidem agnoscere dubitabis ad filium potius
ad patrem clam spectare, quae de Chaldaeis leguntur vs. 40—42:

„Et natura dedit vires seque ipsa reclusit,
Regales animos primum dignata movere
Proxima tangentis rerum fastigia caelo.“

Namque sic videtur hoc loco poeta sensisse: reges fuisse,
qui ad contemplandum caelum pervestigandumque primi oculos
humo attollerent3 regem esse eum, quo favente atque iuvante
caeli natura tam aperta perspectaque constaret, ut eius vires
numeris inclusas ad artem⁴ et praecepta revocare fas esset. In
nullo profecto principum, qui usque ad Hadrianum floruerunt,
quamvis Velleium Suetonium Tacitum alios volveris, tantum
rerum astrologicarum reperies amorem, quantum quidem Ti-
berii fuisse accepimus Ita ad illas res canendas ingenia
incitans hic ipse factus est caelo maximus, quem esse posterius
v. 386 obscure, ut opinor, significatur.

Quis denique inter principes, nisi Octavianum respexeris,
sanctius Fortunam deam venerandam sibi in regno fati ,
putare potuit quam is, a quo aedem Fortis Fortunae in hortis
Caesaris a. U. c. 770 exstructam esse Tacitus (A. ΙΙ, 41.)
memoriae prodit? In talem Tiberii opinionem nihil quadrat

