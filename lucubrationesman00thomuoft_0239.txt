-61-

tarent otiosa delicataque ingenia, sed animos hominum falsos
docerent, inquietos pacarent.

Mihi vero tale quidquam in Manilii opere quaerenti nusquam
conspicitur. Quatenus enim iis fidem habuerit quibus fidem facere
volebat, res est dictu difficillima: in qua et negare quidquam
et obtinere temerarium sit et audax. Nam quod saepe verissima
nec ullo modo dubitanda se explicare usque ad molestiam
iterat, quid ad rem? etsi ipse aliter rem se habere credat, non
aliter sane loquatur, quamque non habeat fidem, se babere
simulet ε quod admodum primum rhetorices rudimentum est.

Item, num credentis astrorum potestati sunt hi versus, qui-
bus, quae artis vanitatem prodere possunt, ea in argumentum
veritatis vertit, eamque morum et fortunae diversitatem, quae
saepe in hominibus eodem tempore natis animadvertitur ¹, mixtis
signorum viribus interpretatur? Utrum credentis, inquam sunt,
an credere simulantis? Quis pronuntiare ausit, cum in utramque
partem pronuntiari possit?

Ceterum, ut non tantum verbis loquentis quantum voce et
sono afficimur, ita scribentis animum ac pectus non ipsa voca· ·
bula recludunt, sed nescio quis ex omni vocabulorum serie ignis
⁸ emicans et calor, quem saepe nusquam potissime deprehendimus,
ubique tamen sentimus. Quem equidem veritatis velut sonum in
Manilii carmine audire nequeo. Friget sane illa caelestium virium
explicatio, nec usquam ullo scribentis aestu accendimur. Cum
vero vitam omnem et ingenia hominum astrorum dominationi
subjiciat, cumque inde communis illa et ab antiquis tradita
vivendi ratio ac disciplina immutari debeat, ut jam vota omnia
et spes et nisus et arbitrium ponentes, toti in dispiciendos signo-
rum nutus ct in praeparanda fatis pectora incumbamus, nihil
aliud curare Manilius videtur quam ut astrologicam rationem
poeticis vinculis includat, et minima quaeque atque asperrima
in numerum quam elegantissime referat : vera omnia esse sane
iterum atque iterum clamans, ceterum securus quid vera ista ad
instituendam hominum vitam momenti habeant. Nisi forte quis
brevi huic et frigenti adhortationi,

...sors est sua cuique ferenda 2,

1. Man„ Astron„ lv, 372 sqq.
2. Astron.. lv, 22.

