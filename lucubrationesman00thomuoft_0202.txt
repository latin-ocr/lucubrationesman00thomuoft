„24-

Ubi, ut in ceteris, contendere licebit de Augusto mortuo agi.
Nonne autem miraris, cum adeo aeriter suh Tiberio principe
Astronomica fuisse scripta jactent, paucissima de Tiberio repe-
riri, eaque dubia et incerta, quaeque de Augusto multi intelli-
gere possint, de Augusto autem permulta et apertissima? Quae
autem ista est ratio, omnes laudes et adulationes non in prin-
cipem, cui opus, ut dieunt, suit dedicatum, sed in defunctum
nec jam praesentem principem cumulare? Sane novi generis
scriptorem habemus, cum omnes semper poetae et rhetores in
viventium tantum et regnantium laudatione nimii fuisse arguan-
tur. Deinde quid de illis quae dicunt Germanici Tiberiique the-
matibuS, de quibusjam verba feci, credendum sit, hinc apparet,
cum hic Augusti thema obiter attingens Augustum nominet,
illic autem illorum themata, ut serunt, fusius explicans, neu-
trum proprio nomine vel ullo titulo appellet.

Quartus vero liber magnam dubitationem trahit. Nempe ibi
Tiberius sine dubio innuitur.

Est Rhodos, hospitium recturi principis orbem,
Tumque domus vere solis cui tota sacrata est,
Cum caperet lumen magni sub Caesare mundi ¹.

Sed quid dixi, Tiberium innui? Nam Freier vir sanc cum vulgatis
tum manifestis sententiis infestissimus, hunc unum in quo omnes
conveniebant locum negat ita intelligendum, ut exsilio Tiberii
alludatur. At homini ingenioso apparet, de Germanico agi, qui
cum Asiam peteret, in hac insula aliquantisper deversatus est ².
Quis vero credat, tanti momenti fuisse vel tam insignem Germa-
nici in insula Rhodo commorationem, ut ita a poeta celebra-
retur? Quin igitur pari honore omnes locos prosecutus est,
quibus contigit ut a Germanico viserentur? Aut non quasi com-
muni sensu admonemur, cum de recturo orbem principe Mani-
lius loquatur‚ eumque Rhodi vixisse dicat, de Tiberii tantum
insigni exsilio agi posse? At enim ista laus Germanico quam
Tiberio est dignior : quid cetera? non Augusto quam Tiberio
digniora erant; et tamen ea Tiberio tribuis. Sed quis tam sim-
plex ac candidus, qui de laudibus a poeta effusis quaerat, uter
iis fuerit dignior?

1. Manil„ Astron„ lv, 764.
2. Freier, op. l.‚ p. 39 et 76.

