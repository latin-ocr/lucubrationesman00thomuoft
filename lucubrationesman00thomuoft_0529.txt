-65-

mihi persuadetur, quod plane aliter atque exspectes, finiuntur
atque exordium carmini dumtaxat didactieo aptum omnino de-
est, quod non inique a nostro postulabimuS, qui tam largus
est in prooemiis condendis.. Neque convincor infirmissimis vel
potius nullis istis causis, quibus uti solent, qui eo spectant,
ut postremam astronomicon partem postea amissam esse pro-
babile reddant. Sextum enim quoque librum a poeta conditum
usque ad Firmicum Maternum aetatem tulisse, qui in suum
opus nonnulla inde receperit. Quippe qui in hac re iudicium
faeere volet, ab eo dignum erit quod respiciatur inaequaliter fluere
Manilii orationem multosque locos non solum obscuritate, sed
etiam asperitate quadam laborare ac ne deesse quidem, in quos
discrepantiam videmus collatam. Sed retractatum collectumque
opus si noster edidisset, multis sane salebris remotis politius
ac limatius ad nos perventurum fuisse habeo persuasissimum.
Etenim repugnantias tollere et emendare eisque locis, quibus
nunc nihil nisi sententiarum seriem enarratam videmus (cf.
Lanson p. 39 sq. c. 11 3), ¹) addere ci licuisset, quas ipse eli-
gendas, quas reiciendas putaret. Denique illam semper mihi
arrisisse opinionem commemorarim, poetam, quominus quod
coeperat ad finem perduceret, nulla re nisi morte impeditum

¹) Ceterum quod negari posse negaverat Martinus Opitius (Buch
von der deutschen Poeterei ρ. 111 ed. Braune Halle 1878) bonum astrono-
mum fuisse Manilium, id nunc plerisque videtur negandum. Quin immo
merum et sincerum oratorem eum esse probare conatur Lamon, qua in
re iusto fortasse longius processit3 neque quod poesis eius rhetorica arte
nititur, mirum esse potest, quoniam non unum, antequam poesin profitere-
tur, oratorem gessisse compertum habemus. Quod idem philosophiae
plus quam astrologica et poetica ars requireret studuisse Manilium infi-
tiatur, haud scio an a recta ratione deflexerit. Nam permulti sane loci
adeo stoice sonant, ut huius disciplinae placita. accuratius novisse videatur,
utque vel maximam cum Stoicis affinitatem intercedere studet demonstrare
WoltJer p. 70 sq. Sed quomodo fata libertatem sapientis non opprimerent,
quod hoc non exposuit, id non eius propriae, sed communi omnium Stoi·
corum culpae tribui potest. Ut omnino in illorum de fato doctrina (cf.
Otto Heine Stoicorum de fato doctrina. Numburgi 1859) et in eis, quae
de libero hominum animorum motu disputabant, magnae difficultates hae—
rebant, quas prorsus superare vix possent, ita ne Manilius quidem discep-

tare temptavit, quid esset fortuitum, quid ex astris, quid e voluntate pen-
deret·

ὅ

