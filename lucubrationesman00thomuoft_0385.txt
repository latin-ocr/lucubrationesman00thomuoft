 

-13-

iam primo libro (v. 899) in memoriam reducit, secutae sunt
expeditiones Tiberii Germanicae, unde post biennium ad
triumphum non huius sed superioris Pannonici belli avocatus
successorem „reliqua belli patraturum“ habuit Germanicum.
ltaque cum ante Augusti mortem pax ne in spe quidem
fuerit neque convenerit, quod postea ostendam, ante proavos
nostros a. U. 769 a Germanico pacatos, nullo pacto, nisi forte
Manilium nimis credulum fuisse putas, fieri potuit, ut adOc-
tavianum de otio et pace scriberetur. Potuit autem aliquot an-
nis post ad Tib eri um principem tale aliquid optimo iure dari. --

Accedit aliud. Pax sola, etiam si totam per vitam rei
publicae eam conservare principi maxime curae est, nescio an
nulla parte sufficiat ad incitandum vatem, praesertim cum
materiam eam, qua nulla asperior magisque ardua potest
excogitari, quam diligentissime tractare in animum induxerit,
‘sed illi adsit necesse est gratia hominis eius, qui res cae-

lestes nec more vulgi rudis neglegat aut reformidet et tanto

amore studioque amplectatur, ut quicunque illis una secum
operam daturi sint, eos bene accipiat, collaudet, adiuvet.
Cuiusmodi res a poeta indicari versibus, quos quidem supra
interposui, apertum et manifestum est. Quod si quaeras, uter
post cladem Varianam arti et poeticae et astrologicae favens
auctoritate sua Manilium melius sustentare potuerit, Octavianus
senex an Tiberius, plurimum sane Suetonius et Tacitus, vera-
cissimi illi auctores, conferunt, ut alterum principem ‘poetae
applicare malimus vel potius debeamus.

Suetonius ¹¹) narrat mira quadam superstitione imbutum
fuisse Octavianum, tonitrua et fulgura paulo infirmius expavisse3
somnia neque sua neque aliena de se maxime per menses
veris neglexisse3 auspicia quaedam et omina pro certissimis
observasse, motum ostentis timuisse quosdam dies, quin et
bellorum omnium eventus et suam mortem praesensisse ac
divinitatem; denique, quod nobis sane summum est,'tantam
Theogene auctore fiduciam fati habuisse, ut thema suum

¹1) Oct. e. 90-95,

 

