-82-

Hinc lenocinium formae cultusque repertus
Corporis, atque auro quaesita est gratia frontis,
Perque caput ducti lapides, per colla manusque,
Et pedibus niveis fulserunt aurea vincla.

Quid potius matrona velit tractare creatos,

Quam factum revocare suos quod possit ad usus ¹.

Tum funambulus

In praerupta dabit studium vendetque periclo
Ingenium; ac tenues ausus sine limite gressus
Certa per extentos ponet vestigia funes,

Et caeli meditatus iter vestigia perdet,

E penna et pendens populum suspendet ab ipso ².

Denique apparent qui feras mansuefaciunt ε

Ille manu vastos poterit frenare leones,

Et palpare lupos, pantheris ludere captis,

Nec fugiet validas cognati sideris ursas,

Inque artes hominum perversaque munera ducet;
llle elephanta premet dorso, stimulisque monebit
Turpiter in tanto cedentem pondere punctis.

Ille tigrim rabie solvet pacique domabit,

Quaeque alia infestant silvis animalia terras,
Junget amicitia secum ³ .....

Ac profecto horum omnium mores, artes, industriam vivide ac
lepide Manilius expressit. Non tamen possum quin cogitem, ea esse
quae homines otiosos rerum admiratione, sententiarum festivitate,
descriptionum subtilitate delectent. At si quis astrologiae sinceram
fidem studiumque fervidum praestitisset, num talia scripsisset?
num scripta laudasset? Nempe Manilio merito aliquis inclamet :
« Quid rhetorem ac ludicrum hominem agis in re quae gravi-
tatem et auctoritatem poscit? Hic docendum, non ludendum. Et
tuamet ipse sententia damnandus es, qui scripsisti :

Ornari res ipsa negat, contenta doceri.

Aut operae pretium est, tot et tanta de astrorum naturis et
viribus, deque cunctis mundi figuris ac partibus explicuisse, ut,

1. Man„ Astron„ V, 516.
2. Id., ibid„ V, 652.
3. 1d.‚ibid., V, 702. ·

