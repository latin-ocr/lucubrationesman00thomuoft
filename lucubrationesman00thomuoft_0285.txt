,-

,-.-, 1 —-

quid ex optimis codicibus enotasset, docuit me, ubicumque
de librorum lectione non satis constare mihi videbatur.
Itaque eximia Becher-ti fide nituntur longe plurima ex eis,
quae passim de codicum lectione adnotabo.

Libelli mei partes ita disposui, ut in capite primo de
arte metrica Manilii, altero de flexione et de
copia verborum, tertio de particularum collocatione,
quarto de figuris et tropis, quinto ‘ denique agam
de versibus, in quibus Manilius aliorum poeta-
rum versus imitatus est: nec metuo, ne videar ma-
teriam nimis multa in genera digessisse. De casuum, prae-
positionum, modorum verbi usu Maniliano alio loco me
olim verba facturum spero ¹).

CAPUT I.

De arte metrica Manilii.

De arte Manilii metrica expositurus primum agam
de ratione, qua in hexametris dactyli et spondei
a poeta misceantur. De qua re cum olim rettulerit
Drobisch in: Berichte ueber dc'e Verlaaudlvmyen der
Koem'yl. Saechsischen Gescllschaft der Wissensehaften, philol.-
histor. Classe, 1866, p. 75 sqq„ ubi p. 107 sqq. de Manilii
hexametro verba facit, tamen quaestionem illam denuo
aggressus omnes Manilii hexametros perlustravi Iacobi
editionem secutus: nam quamvis haud nesciam multis locis
hunc virum doctum a recta lectione deerrasse, immo saepe-
numero iam dudum correcta denuo depravasse, tamen aut

 

¹) In versibus citandis his usus sum editionibus: T. Lucreti Cari
de rerum natura libri sex Carolus Lachmann recensuit et emendavit.
editio quarta. Berol. 1871. Catulli, Tibulli, Propertii carmina rec.
Lucianus Mueller. Lipsiae 1870. Ρ. Vergilii Maronis opera recogn.
O. Ribbeck. Lipsiae 1872. Ρ. Ovidius Naso ex recogn. R. Merkelii.
Lipsiae 1872 sq. M. Manili Astronomicon libri quinque rec. Fr. Iacob.

Berol. 1846. Poetae Latini minores rec. Aemilius Baehrens vol. Ι-ΙΙΙ,
Lipsiae 1879 sqq.

