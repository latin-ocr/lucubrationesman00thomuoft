 

-27—

IV

Nec crediderim juvenem admodum poetam ad scribendum
accessisse, quamvis ipse ita optaverit :

Annosa et molli contingat vita senecta ¹.

Hinc contra jam non juvenem fuisse inferam. Nam vix ingressi
vitam necdum prima spatia emensi non fere senectam optant :
quam e longinquo prospectam, praesenti flore laeti et gestientes,
horrent, nedum optent. Et quid prosit optare? vitam carpunt
integram, nec reformidant ne spatium in quod effunduntur libe-
rius, currentibus intercludatur. At qui jam juvenilem luxuriem
spesque insanas caecumque fiduciam rerum excesserunt, quorum
¹iam vergunt anni, senectam illi in limine senectae non horrent,
senectam cum senescente Cicerone laudant, amant, optant. Nec
misera ea et confecta et tristis vita videtur esse, sed vita de-
mum et ideo cum malis omnibus bona.

Di audiverint Manilii vota, necne, incertum est. Nam imper-
fectum opus videtur relictum fuisse, sive poetae morte, sive quo
alio casu. At non illum ab incepto destitisse ideo dixerim, qnia
astrologiam tractare nemo Tiberio principe posset, nisi cum
periculo. Aliud enim est astrologiam consulentibus respondere,
stimulosque multorum ambitioni addere, qui civitatem turbent
et evertant, ne signa mentiantur : aliud prorsus de astrologia
otiosis scribere, carmenque ob explicandum ingenium, cum
aemulorum tantum offensione scholasticorum, condere. Nec pro·
fecto princeps curavisset, quid intra ludi parietes vetulus rhetor
de astris concinnaret.

Fieri denique potuit, ut exactum opus et diu despectum neglec-
tumque non scriptoris quodam casu, sed scribarum vitio quibus-
dam partibus fuerit truncatum, quodque imperfectum videtur
esse, fractum et ruinosum melius dicatur.

1. Manil„ Astron„ I, 114.

