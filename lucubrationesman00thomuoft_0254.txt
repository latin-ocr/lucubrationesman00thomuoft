. ’ς ἰζ-»ᾗ

-76-

Tullium, Horatium Coclem, Matium, Decios, Brutum, Curtium,
Fabricium, Tuberonem, Manlium, Marium, Crassum, Catonem,
Pompeium, Caesarem, e Graiis vero Asiaticisque Codrum, Socra-
tem, Croesum, adnoto non semel in exemplum documentumque
advocatos. Quorum plerosque et Persius ac Juvenalis‚ et Seneca
philosophus, cum rhetorum in ludis instituti fuissent, ciere sole-
bant, quoties praesentis seculi vitia, antiquae virtutis imaginem
attollentes, increpabant. Horum ipsorum nomina Manilius vel
astronomicis vel philosophicis rationibus luxuriose admiscuit.
Hos lacteo in circulo stellis inseruit ¹; hos ad declarandam for-
tunae inconstantiam fetorumque necessitatem compellit ²; hos
propriarum cujusque astri virtutum testes et exempla profert ³.
Nec alio modo, aliove scribendi artificio et consuetudine magni
illi viri a rhetoribus et a Manilio in argumentorum seriem
immittuntur ⁴. Scilicet, ut dicendi copia augeretur, adolescen-
tium in scholis memoriam magno rerum ac nominum proventu
magistri distendebant, eosque assidua exercitatione assuefacie-
bant, ut ea omnia in promptu dicentes haberent, et inde ora-
tionem inflarent atque extenderent.

Nec historia tantummodo tum delectabantur : jam geogra-
phiam quoque favore non parvo persequebantur, ideoque multi
recitantes studuerunt, ut quam luculentissimis gentium regio-
numque descriptionibus declamationes adornarent. Ac ne hujus
quidem rei vestigium diu apud Senecam patrem quaerendum
erit. Nam, in prima suasoria, in amplum quemdam de Oceano
locum incidimus, in quo, ingenii impetum sequens, American]
ipsam praesensisse rhetor videtur : « Cuicunque rei magnitu-
dinem natura dedit, dedit et modum : nihil infinitum est nisi
Oceanus. Aiunt fertiles in Oceano jacere terras, ultraque Ocea-
num rursus alia littora, alium nasci orbem, nec usquam rerum
naturam desinere, sed semper inde, ubi desinere videatur,
novam exsurgere ⁵ ». Jam vero et Lucani splendidae illae Gal-
liarum Africaeque descriptiones ad idem hominum studium refe-

1. Man.‚ Astron„ Ι, 258 sqq.

2. Id., ibid„ iv, 23-90.

3. Id., ibid„ V, passim.

4. Cf. Man.‚ Astron„ lv, 23-90, et Sen. rhet„ Eaec. Controv„ V, 1, p. 2723
Vll, 2, p. 2713 et passim. ‚

5. Sen. rhet„ Suas.,1, p. 1. — Cf. S. Dosson, Etude sur Quinte Curae,
p. 243-344, η.

