..26-

dedimus ¹. >³ Crescet autem Augusto sub principe caelum, quo-
niam et additus diis Caesar fuit, et ipse nondum vita functus
divinitatem Augustus induit.

Hic esse adnotandum puto, eum omnes sententias ac voces
conferrem quas ex Ovidio nostrum assumpsisse vir multae dili-
gentiae Cramer judicavit ², illud mihi fuisse obvium, quod, ut
multa in toto poemate a ceteris Ovidii operibus tracta occurre-
bant, ita nihil ferme a Ponticis epistolis mutuatum reperie-
batur, nisi quae forte rara nee semper manifesta in quarto et
quinto Astronomicon libro deprehenderentur. Pleraeque veros.
ex Ponto epistolae non ante annum post Christum tertium deci-
mum Romam pervenerunt; ita ut extremis temporibus Augusti
quartus et quintus libri redderentur; unde probabilior exsis-
teret ratio, cur in quarto libro, cum jam moriens Augustus vix
languido spiritu heredem a summo fastigio arceret, Tiberiicum
honore commemoratio inveniretur.

Nec praetermittendum est, cur non in argumentum vocaverim
primos Germanici Arateorum versus, in quibus Manilii exor-
dium imitatus est. Nam etsi vir doctissimus Baehrens qui Ger-
manici versus edidit, Phaenomena latine fuisse versa Augusto
vivente, et Augusto dedicata arbitratur ³, non ejus auctoritati
tantum tribuam, ut opinionem aliorum in primisque Freier om-
nino negligam ²⁸, qui Tiberii temporibus scriptum opus Tiberio
dedicatum fuisse putaverunt. Rem igitur dubiam in dubio relin-
quam neque ex incerta re certum indicium petam.

Ad summam ita scriptum fuisse Manilii opus mihi videtur, ut
post Vari cladem (quod unum certissimum et per se manifestum
est) ante editas ex Ponto epistolas, octavum inter et tertium
decimum annum, primus et secundus et tertius libri fuerint
conditi; quartus vero post Ponticas epistolas ante Augusti obi-
tum additus fuerit, sed quintus vel cum quarto vel posterius,
Tiberio jam regnante, subjici potuerit.

1. Val. Max„ Proloqus. —- Cf. Teuffel, Lit. Rom„ 248, 3.
2. Cramer, De Manilii qui dicitur elocutione, p. 4 et 68 sqq. - Cf. Freier,

P.3‹.39B{Il(irens, Poetae Latini minores, Teubner, 1879, t. 1, p. 143.

4. Freier, op. l„ p. 66. — Teuffel, Lit. Rom„ 270, 4.

