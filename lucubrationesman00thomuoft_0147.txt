73

quondam discreverit partu'’ ¹) latere dicit, at ipse tamen
chaos quoddam quattuor elementorum statuit, unde primus
„ignis in aethereas volucer se sustulit oras , proximus in
tenuis descendit spiritus auras , tertia sors undas stravit
fluctusque natantis, ultima subsedit glomerato pondere
tellus? 2)

De orbe lacteo item varias enarrat opiniones poeta. „Anne
magis” quaerit „densa stellarum turba corona contexit
flammas, et crasso lumine candet, et fulgore nitet collato
clarior orbis ‘?” ³)

Hanc tamen doctrinam non pluris facere videtur quam
eorum opinionem qui eum cicatricem esse mundi som-
niant, ubi „coeat mundus, duplicisque extrema cavernae
conveniant, caelique oras et segmina iungant,” ⁴) aut
veterum poetarum fabulas.⁵)

De cometis eodem modo agit. „Sive‚ canit, illas natura
faces ut cuncta creavit sidera, perpetuis caelo lucentia

flammis; sed trahit ad semet rapido Titanius (sol) aestu,

involvitque suo flammantes igne cometas, ac modo dimit-
tit, sicut Cyllenius orbis et Venus, accenso cum ducit
vespere noctem saepe nitent, falluntque oculos, rursusque
revisunt ς seu Deus, instantis fati miseratus, in orbem
signa per affectus caelique incendia mittit.'’ ⁰)

Quis igitur laudabit poetae scientiam? Lucretius saltem
poetarum fabulas non immiscuit philosophiae, sed nostrum

certo atque stabili scientiae fundamento caruisse apparet.

 

¹) Vs. 125.

²⁸1 1, 149. 152, 155, 159. Cf. ΙΙΙ.4 52. 53. Inverso ordine idem
Lucretius V, 449—494, 497 , 499. .-

³3 755 seqq.

⁴) Vs. 723‘725.

⁵1 Cf. Petri Gassendi Oper. omn. Tom. 1 pag. 506 sqq. Lugd. MDCLVIII.
qui varias veterum de galaxia opiniones enumerat.

⁶) 86⁹. seqq.

