 

-17-

melius, quam quod Manilius in fine praefationis ad Caesarem

datae exclamat v. 114:
„Faveat magno Fortuna labori.“

Itaque ea ipsa re Tiberium et eum, qui illius cliens videtur,
coniungere si tibi placet, iam quodam modo conicere potes eo
anno, quem bis notavi, carminis condendi poetam-fecisse initium.
Etenim quamvis illis temporibus Fortuna teste Plinio (N. 112, 7.)
apud omnes in honore divino fuerit eaque de causa saepe iam
a prioribus poetis invocata, tamen templum eius recens con·
secratum poetae iuveni causa esse potuit, ut crebrius exspe-''
ctatione carmini deae mentionem interposuerit.

Nihilo minus tamen ad Tiberium tum demum honorem
patroni legitime transferre licebit, cum aliis locis mortuum
scribente Manilio fuisse Octavianum plane ac definite eon-
firmavero.

G a p u t ΙΙΙ.
De Octaviano iam Divo.

Ad hanc rem demonstrandam quaecunque idonea sunt
quod subvehuntur e quatuor locis, in quibus et Scaliger
magnopere offendens tantum modo sententias inter se re-
pugnantes dispexit neque Bentleius omnino artem interpretandi
exercuisse videtur, at alii plerique Octavianum orbi terrarum
imperantem reperire sibi visi suut, -— eo lucem plurimam
minima sane face attulisse principis et solius Lachmanni est.¹)
Cuius cum nemo fere posteriorum vestigiis institerit, Manilium
quasi iacturam fecisse ratus nihil antiquius habeo, quam ut
summi viri iudicio longe omnium consideratissimo dignitatem
auctoritatemque et restituam et pro viribus meis augeam.

Proficisci autem lubet a parte obscuriore, nempe ab iis
versibus, quibus poeta notia signa septentrionalibus peiora
esse negat idque ita inde a 1, 384:

²) Cfr, opusc. min. 1, p. 42-44.

 

