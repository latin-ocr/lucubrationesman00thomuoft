—34-

quae dicitur (descendit . . . . tawfflmt). In v, 800 nihil fere in-
temptatum reliquerunt homines eruditi. Erant enim quondam,
qui hic non caelestia, scd militaria intellegenda esse signa ¹)
decernerent, in quibus Iovis ct Iulii Caesaris (aut forte rectius
Augusti) depictae imagines ex aequo colerentur.2) Sed quo—
niam de caelo sermo est, de militaribus signis haee nullo modo
interpretari possumuS. Scaliger annotat p. 90: „Quare dicit
caelum regi ab Augusto, quod nondum tenebat? id est in quod
nondum relatus erat. Hoc mortuo Augusto melius eonveni-
ebat. Neque hie illud facit hilum: Divisum imperium cum
Iove Caesar habet. Nam terras ab Augusto, eaelum a love
regi dicit.“ Erravit autem Stoeber (ad v, 778. p. 230), qui, quo-
niam nullus poetarum neque adeo noster eo adulationis pro-
cessisset, ut Iovem Augusti socium appellaret, neque ille per
signa tonare usquam legeretur, pro tommte voluit volante le-
gere, ut intellegeretur Sol, qui per signa volare mundumque
regere permultis locis diceretur. Nec vero opus est coniectura,
cum Tonante, quod pro Iove tonante ut saepissime ³) positum
est, bene tradatur. Neque rectius de verbis Cernit et in coetu
DI VVM MAGNVMQVE QVIRJNVM idem vidisse putandus
est, quac interpretatur ita: „C. Iulius Caesar in coetu divum
(i. e. divorum) cernit etiam magnum Quirinum.“ Prorsus enim
neglectum est illud que. Perperam quoque aceepit sensum Mer-
kelius, qui divum putat esse adieetivum cumque voce Quirini
ita coniungit, ut structurae divum maynumque nulla insit gra-
datio. Vertit Pingreum, ut videtur, secutus: „Er sieht dort
sich gesellt den vergotterten grossen Quirinus“. Sed Divus sine
dubio hoe loco positus est pro Divus Iulius) id quod fieri po-
tuisse, exemplo si duceris, ex Verg. Aen. VI 793 tibi diluce-
bit. Unde sequitur Ερμῆ] Iuliam non esse 'Iulium Caesarem,

 

 

1) Verba per signa optime tradita sufficiunt sententiae, ut pra-
vam esse iure dieas Breiteri suspicionem regna (Fleckeis. Jb. 1889 t.
139 p. 193 sq.)

²) Pingre t. ΙΙ p. 304 (ad v. suae editionis ⁷76).

3) Non habet hune usum Vergilius; sed post Ovidium (ef. Met. Ι
170 alibi) apud unum quemque fere scriptorem haec consuetudo inveniri
potest; ef. ipsius Manilii 1 7673 German. progr. 1v 143, 634 et V 29οῖ
Martian. Cap. ο, 24 et 30 (in Eyssenhardtii editione p. 11 et 13) eto.

