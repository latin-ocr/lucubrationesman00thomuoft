64

Ipsum Stoicorum esse gregis mox apparebit. Prius am·
plius demonstremus eum astronomiae peritum esse minime,
quatenus quidem ex eiuscarmine colligi potest. Et pri-
mum, quaeso, quid qui hunc primum librum legerit cen-
sebit de solis orbe eiusque loco in universo? Paucissimis
verbis de planetis disserit. Soli locum tribuit inter Martem
et Venerem, nam verus ordo planetarum inde a sole centro
eum hic sit: Sol, Mercurius, Venus, Tellus, Mars, Iup·
piter, Saturnus, — Manilius 'inde a terra centro hunc
constituit ordinem ε Tellus, Luna, Mercurius, Venus, Sol,
Mars, Iuppiter, Saturnus. ¹) Hi planetae omnes inter
terram et caelum volitant. Sol igitur aliquantum a caelo
distat, quod poetae est flammarum vallum, naturae moe-
nia.²) Nusquam tamen neque hoc, neque alia quae inde
sequuntur, orbes varia scilicet magnitudine, sed ex ⁴uno
centro descriptos (ὁμοκέντρους), dispares celeritates, alia,
a poeta ita exponuntur, ut appareat eum rem intellexisse ;
eontra ubique ita orbes caelestium corporum describit,
quasi omnes sint in una eademque superficie, summo
scilicet caelo.

De tempore et de magnitudine absolutis et relat-ivis, ut
novas significationes antiquis vocibus subiungam, nullam

⁴ notionem Manilius habuisse videtur, in hac re reliquis

Romanis non dissimilis.³) Cum enim quantum obtineat
mundus spatium docturus est, laudata hominum ratione,
„cui nulla resistant claustra, nec immensae moles, cedant-
que recessus, omnia succumbant, ⁴ipsum sit penetrabile

⁴ caelum,” 4) magna sane promittit, praestat tamen nihil. Nam

 

¹) 1, 810 seqq.

²) 1. 151.

³) Cf. librum nostrum, qui inscribitur Lucretii philosophia cumfontibus
‘comparata pag. 40.

⁴) Ι, 539 sqq.

