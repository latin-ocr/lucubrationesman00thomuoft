>>>>>

-34-

Tiberio virtus fuerit, omnibus haud ignorantibus opus non
est. Nec secus notae sunt constitutae eo auctore praecipue .
in nostris finibus coloniae. Hoc vero unum adnotandum est:
etiam quaecunque poeta de saeviente Fortuna posuit, perbene
ad faciem convenire Tiberii, quoniam ea de re Suetonius
(Tib. e. 68) posteritati prodidit: „Colore erat candido, capillo
pone occipitium submissiore, ut cervicem etiam obtegeret,
quod gentile iu illo videbatur; facie honesta: in qua
tamen crebri et subiti tumores, cum praegrandibus oeulis . . .
Valetudiue prosperrima usus est, tempore quidem principatus
paene tota prope illaesa.“ Eademque verba nobis quidem
puto gravissima esse, utpote quibus talis res notetur, qualem
post Tiberium aliorum quoque principum genitore Sagittario
fuisse nesciamus. Namque in reliquis nihil prorsus inest,
quod in solum Tiberium valeat, multis urbes condentibus
delentibusve atque ex bellis triumphantibus.

Itaque assentientem me non habet Jacobus, cum in pro-
grammate Lubeceusi (p. 7) Tiberium sic defendit, ut dicat:
„In myriogenesi Nepae eas tantum, quas extrema cauda gi—
gnat, naturas edocet IV, 5533 idemque V, 340 unius Arae
mentionem iuiicit, quia utrumque astrum ad Tiberium per—
tinebat . . . Cum autem maioribus laudibus eas genituras
efferat, quam apud ullum scriptorem, qui de hac arte ege—
runt, invenias, nonne proclive erit putare, ob Tiberium cele-
brandum id esse factitatum? Neque minus ad Tiberium re-
spexisse aio, cum Nepam respectare ad Italiam doceat IV, 781.“
Ubi quam sententiam ultimam aperuit, ea non est ita eon-
formata, ut versu 1V, 781 amorem patriae Tiberio ingenitum
significari quasi a limine negem, sed ob ambiguitatem ver-
borum, quae sunt: „Scorpius . . Italiae tamen respectat ad
undas‘⁴ ne id quidem videtur improbabile poetam aequalium
prorsus immemorem hoe ipso loco solis artis suae praeceptis
obtemperare, proptereaque, ne in argutias incidam, hunc locum
praeterire malim. - Deinde cum ceteros versus, quos Iacobus
proposuit, ipse inspicies, sperans fore ut peculiares Tiberii
mores ostendantur, frustra oculos intendes, ut plura quam

 

