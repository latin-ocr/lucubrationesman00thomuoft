„lq-

pro Caesare esse dictum. ¹) Nam Augustus non solum cum
Apolline conferebatur, sed esse etiam existimabatur Apollo. ²)
Conferri possunt, quae Horatius c. 1V 15 sq. dicit:

Tua, Caesar, aetas . . .

Et veteres revocavit artes,

Per quas Latinum nomen et Italae

Crevere vires famaque et imperi

Pom-ecta maiestas ad ortum

Solis ab Hesperio cubili,
quibus comparem atque apud Manilium inesse videmus lauda-
tionem. Atque tamquam Apollo Musagetes eo, de quo est
quaestio, loco Augustus invocatur (Ruediger l. l. p. 6. not. 3).
Quapropter aptissimi sunt v. 10 cet„ si ad Octavianum, sed
minus idonei, si ad Tiberium referuntur. Neque adversatur
nostrae sententiae v, 13, quo potissimum nisus Freier post
cladem Varianam, antequam Octavianus diem supremum obisset,
nullum sine gravi bello annum fuisse dicit. Quid tandem?
Roma atque Italia nonne furore civili compresso (cf. Hor. c. IV
15, 17) pacatae fuerunt atque otio fruebantur? Id autem
gravissimum est, ut mei quidem animi sententia stat: ibi enim
civium discordiis remotis pacis, quae et sunt et appellantur,
artes et poterant florere et reapse florebant3 ibi sub pace otio-
que vaeavit canere poetis nullo bellorum tumultu impeditis,
Sub hac pace floruit Ovidius, quamdiu Romae vitam degit3 at
Tomos eiectus de terra pacis inopi tristis queritur, qua quae
miuus fruatur Augusta pace‘vix humum totum per orbem inve·
niti dicit (Ep. ex P. 115, 17 sq. II 7, 17, saepius). Utebatur
igitur Italia quiete armisque silentibus silere desinebant carmina.
Pannonico autem tumultu (Tac. a. l.1.) misso cum solis Ger-
maniae gentibus illo tempore Augusto bellandum erat, quod
bellum per legatos administravit. Reliquas nationes externas
ad obsequium brevi redegit (Suet. Oct. 21). Germanorum ta-
men bella prae pace, qua et ipsa Italia et ceterae provinciae

 

¹) Non plane eadem de hoc loco disputantur in Heynii editione
ι Wagnero Lipsiae 1830 curata p. 132.

²) Ruediger quibuscum viris fuerit Statio poetae usus consuetudo
familiaritas. diss. inaug. Mai-burgi 1887, p. 6.

2

