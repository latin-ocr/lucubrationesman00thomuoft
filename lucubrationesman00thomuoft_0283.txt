 

...5,

Quibus studiis cum operam navat-em, facile adductus sum,
ut etiam res metricas et elocutionem ¹) poetae accuratius
examinarem. Neque enim de carmine ipso recte iudicasse

 

IV 60 sub finem anni XIII aut hieme vel vere anni XIV composi-
tum esse.

Tres restant loci Maniliani, qui minoris vel paene nullius momenti
sunt. Respondet enim versus Manilianus 1410 sq. — nec clarius astrum
Tinquitur oceano - versui Ovidiano trist. I 4, 1: Tinyuitur
oceano custos Erymanthidos ursae: tristium librum primum com-
positum esse, cum Ovidius Tomos proficisceretur, ex eius libri
carminibus ipsis consentaneum est; qui liber vel exeunte vere vel
ineunte aestate anni X Romam transmissus esse videtur. Praeterea
valde dubium est num huc referendi sint versus quos legimus Man.
V 176 et 295. In priore versu nescio an alicui videatur inesse imitatio
versus Ovidiani fast. V 305 et Ibidis 599. Verba Manilii haec sunt:
Te, Meleaqre, colunt, flammis absentibus (sic Bentleius; habi-
tantibus codd. omnes, nisi quod habentibus V2) ustum, Ovidii in
fastis haec: Respice Thestiaden. flammis absentibus arsit, in
Ibide haec: Natus ut Althaeae flammis absentibus arsit.
Dubitare possis, utrum fastorum an Ibidis versus imitando expressus
sit: si omnino imitatio agnoscenda est (de qua re vehementer dubito),
equidem illud crediderim, neque tamen negari potest, poetam Ibidis
versum potuisse imitari, quod carmen primis exilii annis fictum et
post Ovidii mortem Romam perlatum videtur esse. Sed cum liber
Manilianus quintus nonnullis annis post quam liber quartus editus est
videatur scriptus esse, facile fieri potuit, ut poeta ex fastorum libris
hauriret, qui post Ovidii mortem Romae divulgati sunt. - Obiter moneo
excepto uno vel duobus exemplis (Man. III 22 et fortasse II 49)
fastorum versus Manilium imitatum non esse nisi in libro quint03 nam
imitationum ad i'astos spectantium exempla, quae congessit Freier
(1.1. p. 60 sq.)‚ exigui momenti mihi videntur esse; accedit quod
Man. III 1 melius quam ad versum Ovidianum (fast. II 123) ad Vergilium
(aen. X 811) refertur. Ex versu denique Maniliano V 295 dabit et
iaculum torquere lacertis, quo exprimitur Ovidianus ille, quem
ex Pont. H 9, 57 legimus: Atque ut es excusso iaculum torquere
lacerto, nihil concludi potest, cum liber epistolarum ex Ponto alter
iam anno XIII Romam missus sit, ut libri secundi earmina illo tempore.
quo poeta librum quintum componeret, iam diu Romae innotuerint.

1) ‘Pauca dicam de Bentleii (edit. praef. p. XIII) conatu Augusti
aetati, non tertio vel quarto p. Chr. n. saeculo, eam ob rem tribuen-
dam esse poesin Manilianam statuentis, quia poeta utitur genetivis
substantivorum in -ius et -ium cadentium non in -ii, sed in -i excun-
tibus. Cuius generis genetivi apud Manilium leguntur hi: Aquari Π

