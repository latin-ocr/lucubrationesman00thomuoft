 

—65—·

Has quidam vires octava in parte reponunt;
Sunt quibus esse placet decimas3 nec defuit auctor
Qui primae momenta daret frenosque dierum ¹.

Mihi autem videtur, si tanta tamque acri fide astrologiae re-
perta Manilius prosecutus esset, non in rebus tanti ponderis in-
certum eum dubiumque remansurum fuisse, neque contraria
pari studio explicuisse, scd contra alterutri parti favisse. Cum
autem nullam haeresim arripuerit, neque quidquam maluerit,
sed omnia pariter quae omnes sint professi, aequus securusque
exposuerit, non mihi credentis et persuadentis vices agere, sed
critici et historici videtur, qui non suas, sed aliorum doctrinas,
nullam amplectens, nullam respuens evolvat. Nisi quis et rhe-
toris dixerit, qui nihil omittere velit, quod auctores tradidere,
unde aliquis carmini ornatus addi possit.

Non igitur profecto Manilius religioso quodam fervore astro-
nomiam et ipse coluisse et conatus fuisse ut ceteri colerent,
putandus est.

111

At cuipiam fortasse non apparebit, cur, quia non ardentis fidei
stimulis instinctus fuit, materiam hanc carminis sibi proposuerit
‘lubricam sane ac difficilem, nec, ut videtur, poeticis facultatibus
accommodatam.

Quod nobis enodandum non multum negotii praebehit. Nam
rerum novitas nostrum sine dubio allexit, ut suscipiendum hoc
opus eligeret. Cujus sententiae veritati testimonio est, quod
saepe in carmine poeta jactat, nova se et inaudita canere x:
neque enim quidquam in scribendo prius profitetur ε

Carmine divinas artes et conscia fati

Sidera, diversos hominum variantia casuS.
(Caelestis rationis opus), deducere mundo
Aggredior, primusque novis Helicona movere
Cantibus et viridi nutantes vertice silvas,
Hospita sacra ferens, nulli memorata priorum ².

1. Astron„ 111, 680.
2. Ibid„ 1, 1-6.

Lmson. 5

