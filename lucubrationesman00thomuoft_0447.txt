detur. -- Quid? quod amicum esse poetam ei, quem tutela
Librae et patrocinio uti haud dubie inter aequales observavit,
conicere licet e versu IV, 548:

„Felix aequato genitus sub pondere Librae“.
Nam praeterea quid invenitur causae, cur ille et Librae partum
tali verbo insignem faciat neque reliquorum siderum pupillos
felices praedicet?

Iam vero haud temere nescio an suspiceris visum esse a
Manilio anno U. c. 770 Germanicum triumphantem et in pompa
spectantes captivis spoliis simulacris montium fluminum proe-
liorum delectantem-²5). Ae iam supra, cladis Varianae mentio-
nem recuperatis aquilis ignominia populi Romani exstincta'
maxime Germanico honori duci posse, quatenus necesse erat,
exposui. Hoc loco adiciendum mihi est, quod poeta quemad-
modum Chelarum partum sic eam vicinitatem, unde ille sum·
mam sibi gloriam acquisivit, premere solet. Dicit enim Ger-
maniam 111, 117 siccam, IV, 692 inter suos partus obstupe-
factam v. 719 flavam per ingentes partus surgentem, v, 794
feris tantum dignam matrem. Neque vero hoc verborum ge-
nere ceteras terrae regiones distinguit. Quare iudicare cogi-
mur datam fuisse ei antea occasionem Germanos ipsos propius
spectandi. Tempus autem huic rei opportunissimum suit, cum
illorum victor Urbem intraret. - Sed fortasse ipse quoque
Manilius duce Germanico in sedibus Cheruscorum, Chattorum,
Angrivariorum quaeque aliae nationes usque ad Albim colc-
bant sive stipendia merens sive animi causa versatus est, ipse
asperitatem nostri caeli, difficultatem deviorum, ferociam homi-
num et bestiarum moleste tulit, ipse in saltu Teutoburgensi
oculis conspexit anno septimo post cladem Varianam „graves
rerum hominumque ruinas“. Hoc quidem pro certo habeo Ma-
nilium post triumphum Germanici in comitatu fuisse, quod
scire nostra in quaestione plus valet.

Itaque missis coniecturis, {quibus indulgens vereor, ne ad
nugas ineptiasque effingendas descendam, transeo ad testimonia

⁵) Tac. Ann. 11, 41.

