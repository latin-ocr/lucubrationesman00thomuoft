-59-

quae sola ad scientiam spectant. Inde immensa quaedam sub-
ditur enumeratio, qua‚ philosophiae nomine, rhetoricae facundiae
dat habenas, dum magnorum virorum sedem lacteum orbem
esse suspicatur, magnosque viros ab Achille ad Gaesarem, sua
quemque ac splendida sententia notatum, persequitur. Ex quo
non injuria colligat aliquis, non a Manilio in explicanda astro-
nomia ipsam astronomiam quaeri‚ sed per astronomiam alia
quaedam atque illi aliena.

Nec jam illud in dubitationem revocandum erit, postquam
unum insuper locum attulero, in quo non imprudens ab Eudoxo
tradita immutavit ε qua immutatione sensus omnis ac veritas
sublata est. Eudoxus autem, cum doceret diei noctisque tempora
inaequalia per annum esse, ut, quemadmodum crescerent rur-
susque minuerentur, exemplo illustraret, quem locum accolebat,
Gnidum elegit, et quomodo ibi per anni tempora dies noctesque
se haberent, solisque ad progressum regressumque responderent,
accurate demensus est. At poeta noster scholasticus, cum angus-
tam humilemque Eudoxi patriam sperneret, tanquam non ma-
gnam eloquentiae materiam praeberet, mensuras omnes, nihil
quidem immutatas, a Gnido ad AEgyptum transtulit, sicque viam
sibi aperuit ad pangendam Nili descriptionem grandiloquam :

Atque haee illas est demum mensura per oras,
Quas rigat aestivis gravidus torrentibus amuis
Nilus, et erumpens imitatur sidera mundi

Per septem fauces atque ora fugantia pontum ¹.

Rhetor est, qui ita veritatis observans est.

II

Hic forsan aliquis Manilii defensionem suscipiet, idque pro-
ponet, astronomiam non ob aliud ab eo paulo negligentius
habitam, quam quod astrologiae omnem dederit operam : sicut
Romae vel ab epicureis, vel a stoicis non eadem cura physicam
rationem tractatam fuisse, quam ethicam et quae ad instituen-
-dam vitam pertineret.

1. Man„ Astron„ 111, 2⁴11.

